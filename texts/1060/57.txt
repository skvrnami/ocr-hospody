248 Regesla Bohemiae et Moraviae.

Odermule sullen beide teil glich miteinander haben und machen und alle strazzen, wege
und damme sullen gemeine sein beiden den egenanten teilen in der stat zu Glogow und
mit namen die Oderbruck und daz wazzer, daz in der stat vellet, daz sol seinen gang haben,
als ez iczunt get nach seinem louffe. Waz ouch ungeschicht uff dem salczmargte geschee, die
sol man richten in deme teil, do die ungeschicht geschicht. Glicherweis sol ez auch sein
umb daz wagehus, und sullen auch alle welde, heide und geholeze nach rechte der stat zu
Glogow, die feheweide und alle nueze und fruchte, als von altirs, gemeine sein beiden teilen
der egenanten stette, unschedelich doch unsirm egenanten herren dem keiser als einem
kunige zu Beheim, seinen erben und nachkomen, kunigen, und dem kungreich zu Beheim
und cuch uns, herczog Heinrich, und unsirn erben und nachkomen an iren und unsirn rechten,
und sullen die beide teil zu Glogow einen gemeinen hirten haben, die vare sullen zu nucze
und zu genizze kumen gleich beiden teilen. Were ouch dhein burger zu Glogow dem andern
schuldig also, daz ir einer in eine teil und der ander in dem andern teil mit wonungen sezze,
so sol der vorderer in dem teil vordern, do der schuldiger siczet mit haus, und welcher burger
zu Glogow unfuge tete, der sol dorumb recht liden in dem teil, do die ungefuge geschicht.
Auch sullen die czwenezig brotbenke mitten in dem krucz gegen dem fisschemargte zu Glo-
gow gelegen mit ertvesten und nagelvesten und mit allen iren zugehorungen eweclich
unsirm egenanten herren dem keiser als einem kunige zu Beheim, seinen vorgenanten erben
und nachkomen und dem kungreich zu Beheim zugehoren, und die andern czwenczig brot-
benke doselbs mit ertfesten und nagelvesten und allen iren zugehorungen sullen eweclich
an uns, herczogen Heinrich, unsir erben und nachkomen gehoren. Auch sullen die czwenczig
fleisbenke mitten in dem creucze gein Otten von Poznow zu Glogow gelegen mit allen iren
zugehorungen an unsirn egenanten herren den keiser als einen kunig zu Beheim und an
seine erben und nachkomen, kunige, und daz kungreich zu Beheim erblich gehoren, und die
andern czwenczig fleisbenke doselbs gelegen mit allen iren zugehorungen sullen erplich an
uns, herczog Heinrich, unsir erben und nachkomen gehoren. Auch sullen driczig schuch-
benke, die gein den fleisbenken in dem tache, als die rinne mitten get, gelegen sint zu Glogow,
mit allen iren zugehorungen unsirm egenanten herren dem keiser als einem kunige zu
Beheim, seinen erben und nachkomen, kunigen, und dem kungreich zu Beheim eweclich
z√ºgehoren. Und die andern driczig schuchbenke zu Glogow gelegen mit allen iren zugeho-
rungen sullen eweclich uns, herczog Heinrich, unsirn erben und nacbkomen zugehoren.
Auch ist geteilt, daz die eilf koufkamern, die gegen den brotbenken zu Glogow seint gelegen,
mit ertvesten und nagel und allen iren eweclich unsirn egenanten herren
dem keiser als einem kunige zu Beheim, seine erben und nachkomen, kunigen, und dem
kungrich zu Beheim, und die andern eilf kaufkamern an der andern seiten zu Glogow gelegen,
uns, herczogen Heinrich, und unsir erben und nachkomen eweclich angehoren. Auch sint
die creme zu Glogow geteilet also, daz die site derselben cramen, die do stozzet an daz
koufhus zu Glogow, die sint an unsirn vorgenanten herren den keiser als einen kunig zu
Beheim, seine erben und nachkomen, kunige, und daz kungreich zu Beheim erplich und
genczlich angevallen. So ist die ander seite der creme doselbs zumale an uns, herczogen
Heinrich, unsir erben und nachkomen auch erblich gevallen. Auch ist begriffen in derselben
teilung, daz die czwo smerkamern bei den brotbenken zu Glogow gelegen mit allen iren
zugehorungen unsirm egenanten herren dem keiser als einem kunige zu Beheim, seinen
erben und nachkomen, kunigen, und daz kungreich zu Beheim, und die andern czwo smer-
kamern zu Glogow uns, herczogen Heinriche, unsirn erben und nachkomen sullen eweclich
angehoren. Und wer ez, daz dheine unfuge uff der Oder brucken, die do get von dem tore
biz an den tamm geschehe, die sullen die gerichte der egenanten beider teil gleich ieclich
richten; waz ouch undir den brotbenken, undir den fleisbenken, undir den schuchbenken,
under den koufkamern, under den cremen und under den smerkamern ungefuge geschehe,
die sol man richten in dem gerichte des teiles, do inne sie geschehe. Auch sullen di.

 

 

