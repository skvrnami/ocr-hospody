3280 Regesta Bohemiae et Moraviae.
434) 1360 febr. 18. Pragae.

Henricus de Wildenstein Karolo imperatori et regi castrum Rothenberg vendit.

Ich Heinreich von Wildenstein bekennen und tun kunt — —, daz ich mit wolbedachtem
mute, nach rate meinir besten freunde mit rechtir wizzen und zu der zeit, do ich daz wol
getun mochte mit gutem freihen willen und umbetwungen recht und redlich verkauft habe
und verkauffe mit diesem briefe dem allirdurchl. fürsten und herren h. Karl, Rómischem
keisir — — und kunige zu Beheim, meinem lieben genedigen herren, mein haus genant der
Rotemberg, daz ich von demselben meinem herren dem keisir als von einem künige zu Beheim
zu lehen gehabt habe und daz ich vormals und meine eldirn von den edeln herren .. den
burggrafen von Nuremberg zu lehen gehabt haben, von den er dieselbe lehenschaft gekauft
hat nach laute der briefe, die si ym darubir haben gegeben mit allem dem, daz zu demselben
hause gehórt; leuten, guten, rechten, gewonheiten, eren, zinsen, gulden, welden, wiesen,
nüczzen, freiheiten und mit allen andirn zugehórungen, wie man auch die mit besundirn
worten mag genennen, ausgenomen alleine meine lehenleute und eygenleute, die zu dem-
selben hause nicht gehórent, die ich im auch nicht verkauft habe, die furbasmer ewiglich
mein, meinir erben und nachkomen sein sullen und bey uns erblich beleiben, umb fumf
tausent und achczig schok gutir pehemischir grozze Prager münzze, die er mich und mein
erben auf die nahsten phingsten, die schierest künftig werden, unverczogenlich richten sal
und gelobt hat zu richten und beezalen in der stat zu Prage und mich mitsampt dem ege-
nanten gelde in die stat zu Nuremberg zu geleiten. Die weil auch der egenante mein herre
der keisir mich odir mein erben des obgenanten geldes gancz und gar nicht hat gerichtit
und bezalit, die weile sullen wir dasselbe haus mit allir seinir zugehórunge an gelerde als
lange inne haben, uncz daz wir des egen. geldes gancz und gar werden gerichtit und beczalit.
Wenn auch mein egen. herre der keisir odir sein erben odir wen sie darzu von iren wegen
schaffent, mich odir mein erben der lesten werunge wellen beczalen dez egen. geldes, daz
sullen sie uns vier wochen vor lazzen wizzen, und wenn daz geschiecht, daz ich odir mein
erben der egen. fümf tausente und achczig schokke gancz und gar gerichtit und beczalit
werden, so gelob ich vorgenanter Heinrich von Wildenstein für mich und alle mein erben
und nachkomen an eydes stat in guten trewen und an alles geferde, daz ich odir mein erben
dem egen. meinem herren dem keisir, seinen erben, odir wer daz obgenante haus Rotemberg
von seinen odir seinir erben wegen an mich odir an mein erben mit seinen odir seinir erben
briefe inzunemen heischit und fordirt, daz wir denne unverczogenlich sullen und wellen dem-
selben meinem herren dem keisir, seinen erben odir demselben an seinir odir an seinir erben
stat dasselbe haus Rotemberg inantworten und in des gewaldig machen an alles wiedir-
sprechen, also das derselbe mein herre der keisir als ein künig zu Beheim, alle sein erben
und nachkomen, künige zu Beheim, daz egen. haus Rotemberg und alles, daz darzu gehort,
als hie vor begriffen ist, erblich und ewiglich besiczzen, geniezzen und innehaben sullen
und allen iren frumen damite schaffen gleich andirm irem eygenhaften und gekauften
guten, und verzeihe mich an meinir erben und nachkommen stat ewiglich alles rechten,
vorderunge und ansprache, die wir zu dem obgenanten hause Rotemberg und allem dem,
daz darzu gehórt, als dovor geschreben stet, gehabt haben, nach hetten odir haben móchten
in dheinen weis, und verzeihen uns auch sündirlich allir hilfe geistliches und werltliches
rechten und allir geseczze, keisirlichir und bostlichir buche, der lande gewonheit und allir
andir sachen, damite diesir kauf in dheinen weis gehindirt móchte werden. Auch geloben
wir und sullen unsirs egenanten herren des keisirs als eines künigs zu Beheim, seinir erben
und nachkomen, künigen, dez künigreichs und der cronen desselben künigreichs zu Beheim,
als von der egen. vesten Rotemberg mit allir irer zugehorünge, rechtir schirm und gewer sein
für alle ansprache nach rechte und gewonheit des landes in Beyrn. Mit urkunde dicz briefes,
versiegelt mit meins egen. Heinreichs ingsiegel und mit h. Cunrats des Hekkels und Ulreichs

