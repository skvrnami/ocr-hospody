250 Regesta Bohemiae et Moraviae.

ieclichem zu glichem halben teil, genczlich verliben, und sol ouch den mannen in dem
weichbilde zu Glogow gehorig unschedelich sein an allen yren rechten. Vortme in der kirchen
und dem stifte zu Glogow sullen und mugen unsir herre der keiser als ein kunig zu Beheim
und alle seine erben und nachkumen, kunige zu Beheim, allein und niemand mit in geben
und eweclich verleihen diese nachgeschriben geistliche gabe in demselben stifte zu Glogow
gelegen, so dicke sie ledig werden, mit namen die probstie, die sengerie, dreu pfrunden, die
iczunt h. Janke, h. Jakob Augustini und h. Johan Wyttel haben und besiczen, und dorzu
vier elter, daz sint die elter von der heil. Drivaltikeit, s. Johans ew., s. Martins und s. Kathe-
rinen, und sullen und mugen wir, herczog Heinrich, unsir erben und nachkomen ouch
alleine und niemand mit uns in dem stifte zu Glogow die scolasterei, die kosterei und czwo
pfrunden, die iczunt meister Gunther der arczet und h. Heinrich Kordebok haben und
besiczen, und vier alter, daz sint s. Hedeweigs, s. Johans Bapt., s. Margarethen und des heil.
Geistes elter, und dorzu die pfarkirch zu Queliez, zu Jeschow und zu Brostow eweclich und
erplich, so dicke sie ledig werden, geben und verleihen. Auch ist in der stat zu Buthum uff
unsirn egenanten herren den keiser als einen kunig zu Beheim, seine erben und nachkomen,
kunige und daz kungrich zu Beheim erblich und eweclich mit der teilung angevallen daz teil,
daz do get von dem tore, als man in die stat vort von Wirbenicz, die schule biz uff den
kirchoff, und durch die kirche von dem steinenwege czusschen den fleisbenken und brot-
benken bei Przibken die grozzen auz und bei Hundeswelde hus biz an die Oder, und ist uff
uns, herczogen Heinrich, unsir erben und nachkomen erblich und eweclich gevallen daz
ander teil zu Buthum gein Glogow wert gelegen. Auch sint die fleizbenke, die brotbenke
und die schuchbenke zu Butum, wie die gein dem mittag ligen, uff unsirn herren den keiser
als einen kunig zu Beheim, seine egenanten erben und nachkomen und daz kungrich und
die crone desselben kungreichs zu Beheim gevallen, und sint die andern benke gelegen zu
Butum gein der Oder uns, herczogen Heinrich, unsir erben und nachkomen angevallen.
Und waz ungefugs zu Butum geschege, die sol man richten in deme teil, do die unfuge dann
inne geschehen were, unschedelich dem erbrichter seime rechte, und sullen der alt vogt zu
Butum mit seinem irbe uns, herczogen Heinrich, und unsirn erben und nachkomen und
unsirm teil zu Butum angehoren. Auch ist der iunge vogt zu Butum mit Stumpels dreu
hufen unsirm egenanten herren dem keiser als einem kunige zu Beheim, seinen erben und
nachkomen und dem kungrich und der cronen desselben kungrichs zu Beheim erblich ange-
vallen. Auch sol die schule zu Butum gelegen unsirs egenanten herren des keisers als eines
kuniges zu Beheim, seiner egenanten erben und nachkomen und des kungrichs zu Beheim,
und uns, herczogen Heinrich, unsir erben und nachkomen gleich gemeine sein. Vortme sint
diese nachgeschriben dorfer, mit namen Schenow, Cucrow, Gustune, Dalkow, Seppow,
Myrschow, daz grozze und daz klein, Buwen, Czobilwicz, Wytenwicz, daz grozz und daz
cleine, Kopschewiez, Besaw, daz cleine und daz grozz, Wirbenicz, Pfaffendorft, Malschwicz,
Krolkewicz, Bycz und Tarnethin mit allen yren rechten und zugehorungen an unsirn ege-
nanten herren dem keiser als einen kunig zu Beheim, seinen egenanten erben und nach-
komen und an daz kungreich und die cronen desselben kungrichs zu Beheim erplich und
eweclich gevallen. Und seint uff uns, herczogen Henrich, unsir erben und nachkumen
erplich ouch gevallen diese nachgeschriben dorffer: Brik, Vrobelin, Mangelwicz, Meskow,
Wychnicz, Grabik, Karsch, Drose, Koseliez, Lypin, Clopschin, Andrestorff, Berendorfl,
Tschirnen, Dobirwiez, Trzipschin und Nenkerzdorff mit allen rechten und zugehorungen,
als sie die von alters gehabt haben. Vortme der vorst und der hegewalt bei Buthum gelegen
und ouch die Oder, und waz dorfer und gutes ubir die Oder liegent, und beinamen Tarnaw
und alle ire zugehorunge, die zu Glogow, Butum und zu Tarnow gehorent, die sint noch
gemeine und ungeteilet verliben. Und wann die egenante teilung und waz dovor geschriben
stet mit unsirm gutem willen und gehengnuzz geschehen ist, so han wir herczog Heinrich
vor uns, unsir erben und nachkomen unsirm egenanten herren dem keiser als einem kunige

