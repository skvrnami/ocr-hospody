Annus 1360 iun. 15. 347

so sullen sie uns mit irem dienste gereit und gehorsam sein nach iren statten und vermügen.
Auch seczzen und verbieten wir als ein kunig zu Beheim ernstlich bey unsirn hulden, das
kein burger nach gast fürbas mer ewiglich, als oft in unsirn stetten zu Prage jarmakt ist an
dheinen andirn stetten, nür alleine undir den türmen, do die egenanten unsir bogner won-
haftig sint, süllen newe armbrust veil haben. Es mügen auch allirley leute alde verfürte
armbrust, die nicht vernewit seyn, zu allir zeit auf den tendilmerkten und an allen andirn
stetten freylichen veil tragen und haben. Wer abir, daz iemand eins odir mer newir arm-
brust, odir die vernewit weren, auf den tendilmerkten odir sust an dheinen andirn stetten
veil trüge, dieselben armbrust sullen die egenanten bogner odir ire dienner demselben odir
denselben freylichen nemen und sullen des ken allir menglich sein und bleiben unenkolden.
Wer auch der were, der in daz frevelichen wolte weren, der sal uns in unsir kunigliche kamir
Tumfezig sch. gutir grozzer sein vervallen. Wer auch daz in kümftigen zeiten ein bogner odir
mer von andirn stetten odir landen sich ken Prage mit wesen ziehen wolten, die unverspro-
chen leute weren und auch ir hantwerk wol künden, die sullen auch ir wonunge auf den
egenanten turmen haben, und alle die recht und gewonheit mit den vorgenanten bognern
ewiglichen haben in allir der mazze, als hie vor an diesem briefe stet geschreben. Es sullen
auch die egenanten bogner mit allen iren dienern und mit irem gesinde ewiglich fur ..dem
richter in der Newen stat zu Prage, der yczunt da ist oder in zeiten kümftig wirdet, und nin-
dirt andirswo zu rechte sten und vor demselben umb allirley sachen recht nemen und

 

geb en. — — Geben zu Prage — — 1360 iare an s. Veyts tage, unserr reiche i. d. XIV u. d.
echsten iare. Per d. Mindensem Heinricus Australis. Correcta per
Miliczium de Chremsir. R. Johannes Budwicz.

Orig, cum sig, maiest. in ftl ser. in fabulario aulico Vindobonensi, Cop. cogeva (B) in archivo publico
Dresdensi in registris Caroli fol. 25v. nes lalina et bohemica, recentioribus litteris insertae,
in fabulario Vindobonensi asservantur. . (B ) Glafey, Anecdotorum collectio p. 192 n. 116.
Cod. Germ. dipl. I p. 1233 n. 218, — fa dmp. 4180. — HU — [M].

 

   

551) 1360 iun. 15.
Venditio census in civitate Egrensi.

Ich Elbel Schertel, purger zu Eger, bechenn offenlich — —, daz ich und mein erben dem
ersamen manne dem Niclas Ribstain dem ledrer, auch purger zu Eger, umb sechsundfünf-
czich pf. hall. erkaufit haben reht und redlichen vir pf. hal. ewigs ierlichs zinss werung
der stat zu Eger zu rehtem erbe erbichlichen auf under haus, gelegen inwendich an des
Wenigen Ülleins haus, darinne wir siczen. Diselben, vir pfunt haller zinss wir, oder wer
dazselb haus hat und besiczt, im ewichlich allerierlich auf s. Michels tach davon zinsen und
geben schüln on geverde. Und welhs iars daz nicht geschech, so schol und mag er in demsel-
ben haus darumb vóllichlich pfenden, als in der stat zu Eger zinspfantung reht ist, on alle
widerrede und hindernüss, und also, daz er deheinen gewalt hat denselben zins zu ver-
seczen, zu verkümmern oder zu verkauffen den orden, clóstern, geistlichen oder werltlichen
pfaffen oder nunnen. Und darumb — — gib ich obgenanter Elbel Scherten im disen offen
brif des zu urkünde, versigelt mit der ersamen insigeln, mins bruders des Ulreichs Klopflers,
des Jacobs Freytags und des Elbels kürsners, auch purger zu Eger, di des gebeten gezeugen
sint — —, und wer disen selben brif inne hat und weist, dem sein wir alles des behafft, als
dem vorgenanten Ribstain selb, daz vor beschriben stet in disem brif. Der geben ist do
man zalt von Cristes geburte dreutzhenhundert iar darnach in dem sechtzigsten iar an
s. Viti und siner gesellschafft der heyl. marterer tage.

 

rig. cum 3 sigg. roll. de cera comm. in pre
sum; ERIT. CLO/J/[J. 2) S. TACOBI. FRET

 

perg. in archivo civitatis Egrensis n. 96. Sigilla: 1) lae-
3. 3) S. ALBERTI. KVRSNER. — HU — [M].

 

