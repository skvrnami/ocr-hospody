Annus 1359 nov. 12.—19. ?17

niezzen sullen nach allem iren willen, wie in allernüczest ist, und daz in sulcher kouff an
allen iren rechten, freiheiten, wirden und gnaden, die zu demselben hoff von alter gehort
haben, keinen schaden brengen sulle, sunder sie sullen bei allen denselben furbaz an unser
und aller leute hindernuzz beleiben, doch in sulcher bescheidenheit, daz sie und ire nach-
kumen oder in wes hant der hoff queme in dem selben hoff und uff derselben hofstat ewiclich
kein purgleich gepewde ufrichten oder machen sullen in dheine weis. Auch sullen die ege-
nanten aptissin und convent zu Pergen und ir nachkumen denselben hoff nyemant ver-
kouffen, er were denn uns, unsern erben oder nachkumen, kunigen zu Beheim vorange-
boten, ob wir in wolten kouffen; wolten wir sein denn nicht kouffen, so mag man in denn

wem man wil, doch in sulchen rechten, daz niemant erlaubet sei doselbist keinen
burgleichen baw zemachen. Ouch sol niemant dhein aptissin des obgenanten closters zu
Pergen ir amptleut, diener oder hindersezzen, die uff desselben closters aygen siczen, wo daz
gelegen sei, umb dheinerlei schulde oder missetat, wo oder wie sie die begingen haben, ouch
umb wunden oder umb todsleg in dem markte zu Herspruk verbieten, ufhalden oder
bekunern mit gerichte oder on gerichte in dheine weis, weder an leib oder on gut on allein
umb sulche schulde und missetat, die sie doselbist in dem markte zu Herspruk machen
oder tun, darumb sullen sie tun und leiden, als doselbist recht ist. Ouch sol ein iclich aptissin
des obgenanten closters oder ir amptman umb alle ir leut und gut, die in der egenanten
gegend umb Herspruk in unser vogti gelegen sint oder waz desselben closters leut und gut
antriffet, selber richten umb welcherlei geschichte oder sach daz kümpt, wenn und wie sie
wollen und ires gerichtez ouch selben gewaldig seyn, auzgenumen des halsgerichtez, daz
wir uns, unsern erben und nachkumen, die Herspruk in czeiten innehaben werden, selber
behalten. Und ouch daz unser amptman zu Herspruk oder zu Hohenstein die dreu ehafte
gerichte alle iar sol bey einer aptissin von Pergen oder irm amptman uff dem closterhoff
zu Herspruk an dem gerichte siczen und die aptissin, iren amptman und die uff daz ge-
richte kumen, getrewlich schuczen und schirmen, und darumb sullen demselben unserm
amptman der dritte pfenning der wandel werden, die des tages gevallen. Ez sol auch dez
closters gut niemant beseczen oder entseczen, denn ein aptissin von Pergen oder ir amptman,
und sol ouch niemant desselben closters gut kouffen, verkouften, verseczen, tailen, in fremde
gut bawen noch holez dar abholn on der aptissin oder ires amptmans wort und wizzen. Ez
sol ouch niemant des closters leut oder gut fur dhein ander gerichte laden, denn fur die
aptissin oder irn am mptman. Auch sol nyemant keinen bütel seczen, der uff dez closters gut.
reite mit dheinerlei rechte oder gewalte, denn die aptissin oder ir amptman. Ouch sol dez
closters gut fur niemant pfand oder pfantber sein, denn fur daz closter allein. Auch wollen
wir von unsern sunderlichen keiserlichen gnaden, ob dhein herre vor uns oder wir selber
iemant icht desselben closters gut verlihen, verkoufit, verburgut oder versaczet hetten, daz
sol zemal untügend sein und keinerlei craft oder macht haben; und wollen ouch, daz sulchez
verleihen, verkouffen oder verseczen von uns, unsern nachkumen, kunigen zu Beheim, oder
unsern amptleuten in kunftigen czeiten nymmer geschehe oder geschehen sulle,. davon dem
closter sein recht, gut, gult, freyheit oder gewonheit gemmynert werden mochte. Auch
wollen wir, wer vogtei uber dez vorgenanten closters gut innehabe, von welcherlei sache daz
sei, sie sei im verliehen, verkouflt, versaczet oder angeerbet, daz die nichtes mer dovon
nemen oder eyschen, denn die alten rechten vogtrecht an waicz und an kesen, als unser

ouch dieselben leut und gut mit nichte anders besweren, sunder ez sol daz obgenante
closter, sein leut und gut innehaben, nüczen und niezzen, wie im allernuczest ist und in
gevellet, ungehindert von uns und allen leuten; und also wer erb von dem egenanten closter
hat, der sol dem closter ierlichen sein rechte gancz gulte geben nach seines salbuchs sag; und
wer sich dez saczet, den sullen dez closters amptleut darzu twingen, wurde aber in daz zu
swer, so sol in alleweg ein vogt zu Hohenstein oder zu Herspruk getrewlichen mit ernst

