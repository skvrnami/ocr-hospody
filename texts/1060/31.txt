222 Regesta Bohemiae et Moraviae.

selben unserm herren daz halbteil des waldes, daz da gen Sulzcpach gelegen ist, zügeteilet
und geschiden haben und uns und unserm stift daz ander halbteil dargegen gelegen, so daz
die Begnicz daz wazzer ein mark sin sol der beiden seiten dez vorgenanten waldes, auch
haben dieselben entschidleut geredt umb den wiltpan, daz ider teil sol und mag uf dem sinen
lazzen die hunde und niht uf dez andern teil, ydoch sol ieder teil sein volg haben, wa sin
hunde hinkeren. Fürbaz süllen wir uns an unserm üver der Begnicz unsers teiles lazzen
genügen, alz die vorbenanten entschidleut geredt haben, also, daz wir niht pawen noch
greifen süllen an dez vorbenanten unsers herren des . .keysers teil oder üver. Auch süllen
die egenanten schidlüt alle die lute, die umb den vorst sin gesezzen, gleich enzwei teilen, halb
in denteil unsers herren dez .. keysers vorst, und halb in unsern teil, und welch .. dorffer
und .. leut die vorbenanten schidleut üns also züteilen, die süllen in unsern teil dez vorsts
varen und darinne hawen und den nüczen glicher weise, als sie vormals her getan haben.
Und süllen sie unsers herren dez .. keysers teil niht hawen noch nüezen an sin besunder
günst und laub. Also süllen unsers herren dez .. keysers lüt, die ime zügeteilt werden, daz
unserr auch niht hawen noch nüczen an unserr besunder gunst, willen und wort. Und wie
die vorbenanten schidleut daz also teilen und entscheiden und uns daz verschreiben unter
iren insigeln, daz ist unserr guter wille und wort und geloben daz stet ze halden und ze
volfüren an alles geverde. Dise vorgeschriben artikel und dinge alle globen wir in güten
treuwen für uns, unsern stift und nachchumen stet und veste ze halden und verzeihen uns
für uns, unsern stift und nachkümen, bischoff ze Babenberg, aller ansprach, vorderüng und
züversiht, die wir zü dem egenanten walde oder dhein der vorgeschriben sachen gehabt
haben oder gehaben móhten in dhein weise in künftigen zeiten, und verzeihen uns mit
rehten wizzen und mit gutem willen alles geistlichs und wereltlichs rehten, hantfesten,
brieven, freyheid, gewonheit und aller andern hulf, sie sey reht oder gewalt, damit der
egenant kauf oder entscheidung móht in dhein weise gehindert werden, gleicher weise, als
ob alle sólch reht, hantfesten, brief und gewonheit von wort ze wort begriffen weren in
disem brife. Auch geloben wir für uns, unsern stift und nachchümen mit rat, willen und wiz-
zen unsers capitels, daz wir daz vorbenante halbteil des waldes dem vorgenanten unserm
herren, dem .. keyseralz einem künig ze Beheim mit allen sinen rehten und zügehórungen,
die wir darzue gehabt haben oder gehaben móhten, in dhein weise entweren, verantwurten,
versprechen und in der genezlich geweren süllen und wellen vor ansprach allermeniglichs,
er sey geistlich oder wereltlich, oder wie man den móht genennen, alz reht ist in den landen
Und wir Friderich von Trühending techant und daz capitel gemeinlich ze Babenberg
bechennen und tn chünt — —, daz wir mit wolbedahtem müt und mit gemeinem rat, als
wir of darümb zü capitel gesezzen sein, mit gemeiner willekur, unbetwüngen durch nücz
und bezzerung unsers egenanten stifts unsern willen, günst und meinung genczlichen geben
haben zü allen den 'obgeschriben sachen und unserr insigel an disen brief gehangen zü
unsers vorgenanten herren von Babenberg insigel.  Diser brief ist geben ze Babenberg nach
Crists gepürt dreuczehenhundert iar und in dem neun und füntzigisten iar, an dem nehsten
nu nach s. Andres tag des heil. zwelfpoten.^)
rig. cum 2 sigg. oblongo et rotundo, de cera rubra communi impressa in press, perg. Pragae in archivo
reis regni Boh o manu saec. XIV: Vendicio silve Feldener forst d. imperatori tam-
quam regi Bormie p e "Leupeiium, ep. Bambergensem. — Eatr. Jirecek, Cod. iur. Boh. 11, 1 p. 467 n. 438.

   

a) in dorso: R.

