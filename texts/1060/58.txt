Annus 1360 ian. 10. 249

beide teil zu Glogow bleiben bei allen rechten, als sie die von aldirs herbracht haben redlich.
Auch mag der egenante unsir herre der keiser als ein kunig zu Beheim, sein erben und nach-
komen, kunige, doselbs die brotbenke, die fleisbenke, die schuchbenke, die kaufkamern, die
creme, die smerkamern, die in, als vor ist begriffen, zuhoren und angevallen sint, abebrechen
und sie in seinen egenanten teil zu Glogow legen zu allen zeiten, wann und wohin sie wellen,
und die leute, die czu den benken, camern und cramen gehoren, sullen den volgen in daz
teil, do sie hin geleget werden, an alle wiederrede und hindernuzz. Und wolden auch ir erben
also nicht volgen, so sullen sie ir erbe beseczen mit einem, der dem herren, in des teil daz
erbe gelegt wirdet, rat und recht volkumenlich, und als recht ist, tu an wiederrede, und sullen
die ertvesten, do dieselben abgebruchen benke, camern und creme sint gestanden, unsirm
egenanten herren dem keiser als einem kunige zu Beheim, seinen erben und nachkomen,
kunigen, und dem kungrich zu Beheim zu irme genizze und nucze bleiben. Auch mugen
wir, herczog Heinrich. unsir erben und nachkomen die koufkamern und die creme, die uns,
als vorgeschriben ist, zugehoren und angevallen seint, abebrechen und sie in unsirn teil,
wo wir wellen, legen und sullen die leute, die zu den koufkamern und cremen, die also von
uns, herczogen Heinrich, unsirn erben und nachkomen abegebruchen werden, uns, unsirn
erben und nachkomen volgen und yre irbe beseczen in aller weis, als vorgeschriben stet, und
sullen die ervesten, do die abegebruchen unsir kaufkamern und creme sint gestanden, uns,
unsirn erben und nachkomen zu unsirm genizze und nucze auch bleiben. Und waz un-
geschicht in dem kuttilhove und in der mulen vor dem tore uff der Oder und in iren zuge-
horungen geschee, daz sullen beide gerichte der egenanten czweier teil gemeinlich richten.
Auch ist in der egenanten teilungen des landes und des weichbildes zu Glogow uff unsirn
egenanten herren den keiser als uff einen kunig zu Beheim, seine erben und nachkomen,
kunige, und uff daz kungrich und die cronen desselben kungrichs zu Beheim alle die dorfer,
die gein Butum wert in dem weichbilde zu Glogow ligent, mit allen iren rechten und zuge-
horungen, und sint uff uns, herczogen Heinrich, und uff unsir erben und nachkomen all
"dorfer in Glogower weichbilde gein Rudin gelegen, mit allen iren rechten und zugehorungen
erplich und eweclich gevallen, also, daz die greniczen in dem lande und dem weichbilde
zu Glogow czwisschen unsirm egenanten herren dem keiser als einem kunige zu Beheim,
seinen erben und nachkomen, kunigen, dem kungreich und der cronen zu Beheim an einem
teil, und uns, herczogen Heinrich, unsirn erben und nachkumen an dem andern teil sein
sullen der weg, der do get von dem Spitteltor zu Glogow hinder Jeschow uff die strazze gein
Polkowicz, und dan sal Jeschow bliben ligen uff die linke hant an unsirm, herczog Heinrichs,
unsir erben und nachkomen teile. Und wer ez, daz die dorfer, die unsirm egenanten herren
dem keiser als einem kunige zu Beheim, seinen erben und nachkomen, kunigen, und dem
kungrich zu Beheim in dem weichbilde und lande zu Glogow also angevallen seint, ackere
oder andere zugehorung hetten in den landen, die uns, herczog Heinrich, unsir erben und
nachkomen zu Glogow gevallen sint, dieselben acker und zugehorung sullen genczlich bliben
denselben dorfern unsirs herren des keisirs als eines kuniges zu Beheim, siner erben und
nachkomen, kunigen, und des kungrichs zu Beheim, den sie anhorent, oneiemandes hindernuz.
Hetten auch die dorfer, die uns, herczogen Heinrich, unsir erben und nachkomen in den
weichpilden und landen zu Glogow also angevallen sint, eckere und ander zugehorung
in den landen, die unsirm egenanten herren dem keiser als einem kunige zu Beheim, seinen
erben und nachkomen, kunige, dem kungrich und der cronen zu Beheim also in dem weich-
bild zu Glogow angevallen sint, die ecker und yre zugehorungen sullen auch genczlich bleiben
denselben dorfern, die uns, herczogen Heinrich, unsir erben und nachkomen angevallen sint
und den sie zugehorent, ane ymandes hindernuzze. Doch sol unsir egenanten herren dem
keiser als eime kunige zu Beheim, seinen erben und nachkomen, kunigen, dem kungrich und
der eronen zu Beheim an einem teil und uns, unsirn erben und nachkomen an dem andern
teil, die manschaflt des dorfes zu Gramschicz mit allen seinen rechten und zugehorungen,

