196 Regesta Bohemiae et Moraviae.

299) 1359 [ante sept. 27.]

Ela, Meinil Rokczaneri uxor, suum [acit testamentum.

Ich vrow Ela Meynil Rokezanerin beken offinlich — —, daz ich myn geschefte han
getan mit gutir vornunft — — vor myn prudirn, h. Steffan dem lantschreywer und h.
Jeskin von Makotrasch und vor h. Niclos kaysire kochinsohreywer und dem Clementer dem
aldin und auch czu geczeugnusse vor czweyn gesworn und schephin der Grosan stat zu
Pragaw mit namyn vor dem Nico Clementer und vor dem Ula Sulwyrczeyger. Czum erstin
schaf ich drey sch. geldis al iar in dy clostir zu s. Thomas al quatenmir 10 gr. und 20 gr.
czu der iarczeyt, gleych alzo vil zu s. Clementin und gleich alzo wil czu s. Jacob, alzo daz
dy drey sch. geldis in dy vorgenantin clostir gevallin, und drey sch. geldis myn kindirn
in das nue clostir alzo zuvornemyn: veen myn wil alzo stet, ven ich mynir kindir noch gern
ayng adir mynir enenkil ayns in das nue clostir schikte, alzo daz der kinder drey wordyn
und iedem kind al air eyn sch. geldis gefile; is daz dritte kint czu dem czweyn nicht kumt,
so sullin dy vorgenantin czwey kindir dy vorgenantin drey sch. behaldyn und nuczeyn bis
an in ende; wen ir ayn abege, daz daz vorgenante gelt ie an dy andir gefalle, ab se no al
abgingin, so sal dyselbe gulde her wedir ans an dy nehistin kint gevallin. Und ayn halwis
sch. geldis al iar in daz selwe nue clostir, dem kofent adir der gemeyn, daz mynir sel ge-
denkin und ayn halp sch. geldis al iar czu s. Thomas zu aym ewegim licht in myns vatirs
kapel, do ich myn peygraft hawyn wyl, und ayn halp sch. geldis al iar czu aym sel pat, daz
myn juncher vor hot gehat, daz bestetege ich noch und bit is czu haldin dorch unsir byidir
sel wil. Und dy phant, dy myn dirn, dy Ela vorsaezt hat, dy sag ich se ledig und dir las se
leutirlieh dorch got alzo zu vornemyn, wen ich ir schuldig pin acht sch. gr. irs rechtin lede
lons bei got, dy sol ich ir ab an den selwyn phandin und waz dy phant pessir seyn, daz dir
las ich se leutirlich dorch got und dorch irs. Drits wil und pit, daz ze ungehindirt pleyb von
myn kindin und von myn frundin und der juncfrowin Maran funf sch. phen., daz ze mynir
zel gedenk, und myne schreywer Bartholomeo drey sch. phen., und dem Swachon, myn
dyner, czwu sch. phen., daz her mynir sel gedenk; und myn iungistin son Paulum Bencl ich
uch h. Steffan, liwir prudir, und h. Clementem, daz ern holt czu dir pristenschaft, alz ver
alz ir mogit; und ob no myn kindir adir mynir frunt adir ymant daz gescheft nich haldin
adir prechin wolde, so pit ich und Bencl uch h. Steffan und h. Clementer, daz ir dez selwyn
gescheftis werwesir seyt, alz ich uch mynir sele gelowe und getruwe; ab no undir uch zweyn
aynir abginge adir sterbe, so pit ich uch daz her ayn andirn an seyn stat kyset, der desselwyn
gescheftis ayn mitweser adir ayn vorwesir sey. Dez zu myn bekentnusse und czu aym
orkond und czu aynir grossir sichirkeyt hawin dy erwern und weysin vorgenantin man
dorch maynis gepetis dir Meinil Rokczanerin wil ir ingesigil an desin keginwortegin prif
gehangin. Geschrewin und gegewin ist der prief nach gots geport tausent iar dray hundirt
jar und in dem sechcegistim iar an ayns.

Insertum litteris Petri, archidiaconi Horssoviensis, officialis curiae archiepiscopalis Prag. 27. die
m. sept. a. 1359 Pragae datis. — [L].

300) 1359 sept. 27. Pragae.

Arneslus, archiepiscopus Pragensis, lillerarum dominorum de Rosenberg (Rosenberch),
16. die m. sept. a. 1358 in Bukovsko datarum (vide superius n. 4) tenore inserto, fundationem
el dolalionem capellae in Bosilec (Bossulecz, Bosselecz) confirmat, in quantum ex dicte capelle
dotacione nullum ecclesie parochiali ibidem in Bosselecz preiudicium generatur.

