Annus 1360 ian. 7.—10. 247

378) 1360 ian. 10. Pragae.

Henricus, dux Silesiae et Glogoviae ac Sagani dominus, possessiones suas cum Karolo
imperatore tamquam rege Bohemiae dividit.

Wir Heinrich von gots gn. herczog zu Slezien und herre zu Glogow und zu Sagan
bekennen unt tun kunt — —: Wann in der teilung der stette Glogow und Butum und der
lande, die dorzu gehoren, die czwischen dem allirdurchl. fursten und herren h. Karl, Ro-
mischen keiser — — und kunige zu Beheim, unsirm lieben gnedigen herren, an einem teil
und uns an dem andirn teil recht und redelich mit lozze newens geschehen ist, etlich teil
uff den egenanten unsirn herren den keiser als uff einen kunig zu Beheim und uff seine erben

- und nachkomen, kunige, und daz kungreich und die cronen desselben kungreichs zu Beheim,
und etsleiche teil derselben stette, lande und ire zugehorungen uff uns, unsir erben und
nachkomen bescheidelich seint angevallen in all der weise, als daz genczlich hernach ge-
schriben stet: — Von erst in und an der stat zu Glogow ist uff den egenanten unsirn herren
den keiser als einen kunig zu Beheim und uff seine erben und nachkomen, kunige ze Beheim,
und uff daz kungreich und die cronen desselben kungreichs erplich und eweclich gefallen
der torn zu s. Niclas an der pfarre zu Glogow gelegen und Hanken Swarczen hoff mit ert-
festen und nagelvesten und mit allen seinen zugehorungen, als verre des hoves gescheide
werit, biz an Krumpfuszes wonung, und von Swarczen melczhaus die czwerhes durch die
kirche biz an die statmure und Conrades von Brostow steinenhaus mit ertfesten und nagel-
vesten und aller seiner zugehorung und Heinczen viesschers hoff, Bertrams hoff und Hanken
Grozzen hoff mit ertvesten und nagelvesten und aller irer zugehorungen und daz Brant-
stoysche virteil und ouch daz Burgfirteil und die gazze von Hanken Franken hernieder biz

Nideck und biz an die Bruder hinden an den kor der kirchen und furbaz biz an die

blanken und an Peter viesscher und auzwendig den leiben vor Peter viesschers keller biz
an den weg, der do get von s. Niclas, und denselben weg furbaz durch daz koufhaus und
durch die crame biz vor Nikel Vogt, auzwendig der leiben biz an Hans von Bolkowicz haus
mitten die gazzen, und daz machet eine halbe stat zu Glogow, die unsirn egenanten herren
den keiser als einen kunig zu Beheim, seine erben und nachkomen, kunige, daz kungreich
und die cronen des kungreich zu Beheim alleine eweclich sol anhoren: — So ist in derselben
stat zu Glogow uff uns, herczogen Heinrich vorgenanten, und auff unsir erben und nach-
komen auch eweclich und erplich gevallen daz andir teil derselben stat zu Glogow, mit
namen Hanken Crumpfuzz hoff mit ertvesten und nagelvesten und aller seiner zugehorung,
und von dannen biz mitten durch s. Niclas kirchen biz an die statmure, durch die graben,
der hoff von Herndorff mit nagelvesten und ertvesten und aller seiner zugehorung, Hans
von Bolkowicz steinenhaus und hoff, Peter fiesschers steinenhaus und hoff mit allen iren
zugehorungen, und von Peter viesschers hove auzwendig den leiben biz an den weg, der
durch daz kaufhaus und die creme get, biz an Nikel Vogtes hoff, auzwendig den leiben biz
an Hans von Bolkowicz, mitten in die gazzen und die gazzen mitten hinnieder biz vor

Nidecken, und von dannen dieselben gazzen mitten nieder biz hinden an der Barfuzzen kor,

und von dannen biz an der stette zu Glogow blanken, und von dannen nieder biz an die

Oder, und die Oder uff gein dem spittalstorn, und daz machet eine andir halbe stat zu Glo-

gow, die uns, herczogen Heinrichen, unsir erben und nachkomen ouclr alleine eweclich sol
anhoren. Vortme sol s. Niclas kirchen, die pfarre mit der schule, der torn uff dem markte,
der kottilhoff, daz waghaus und der salezmargt und die mule uff der Oder unsers egenanten
herren des keisers als eines kuniges zu Beheim, seiner erben und nachkumen, kunigen
und des kungreichs und der cronen desselben kungrichs zu Beheim an einem teil und unsir,
herczog Heinrichs, unsir erben und nachkomen an dem andirn teil gemeine sein. Und
ieclich teil der vorgenanten beiden teilen zu Glogow sol sein gericht haben besunder, und
den weg von der egenanten mulen uff die Odir heruff biz vor Schutlow und daz wer an der

  

 

