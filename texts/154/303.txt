290

Nos Conradus, dei et apostolice sedis gracia [abbas], Petrus
prior, Johannes supprior, Jacobus pitanciarius totusque conventus
monasterii Strahowiensis alias Montis Syon ordinis Premonsira-
tensis prope Pragam. Cum ea, que geruntur in tempore, a me-
moria hominum labuntur, nisi testimonio litterarum perennentur
et perpetuentur, quare presentibus publice fatemur et recogno-
seimus, homines et incolas sequentes in Pohorzelecz, de et super
fundo et agris nostris et nostri monasterii fundatos, in eorum
edificiis et domibus ac structuris erectos, taliter videlicet quod
quilibet eorum ex huiusmodi septem incolis 5 quartalia agrorum
et in amplitudine cuius'ibet domus 30 ulnas et in longitudine
40 ulnas in lateribus hine inde juxta mensuram civitatis Pra-
gensis assignare et libere donare tenemur, velud eisdem et
cuilibet eorum ac heredibus et successoribus eorum assignamus
et tradimus sub condicionibus et juribus infrascriptis. Nomina
vero dictorum incolarum in Pohorzelecz sunt hec: Wenczeslaus
dictus Czihliez, Martinek, Swach, Pikna, Lyda relicta, Sisel et
Wenczeslaus dictus Zaczek. Quibus et heredibus ac successoribus
eorum dictas fundacionem, ereccionem et structuram, bonum et
utilitatem nostram et nostri monasterii predicti eciam auctoritate
et licencia serenissimi principis et domini, domini Karoli, Ro-
manorum imperatoris et Boémie regis dive memorie, concessimus
et plene indulsimus taliter, quod dicti incole et quilibet eorum,
heredes et successores eorum nobis, successoribus nostris et
nostro monasterio annui et perpetui census 40 gr. pragens.
denar. dare et realiter solvere, medietatem in festo S. Galli
proximo a[f]futuro et aliam medietatem in festo S. Georgii, et
sic singulis annis et perpetue, libere et absque omni diminu-
cione debent et tenentur. Quando vero berna regalis et com-
munis per totam terram Boémie fuerit, quilibet eorum 20 gr.
pro huiusmodi berna totali solvere et dare tenetur. Si vero,
quod absit, dictum censum perpetuum ac bernam in quocumque
dictorum terminorum termino usque ad 8 dies inclusive ab
eisdem terminis computando dare et solvere neglexerint, ex-
tunc nos auctoritate nostra aut nunccium domini purgravii Pra-
gensis a[s]sumentes predictos incolas et quemlibet eorum, he-
redes et successores eorum plenam habebimus potestatem ipsos
et eorum bona mobilia et inmobilia arestandi, inpignerandi et
distrahendi tamdiu, donec dictum censum et bernam cum sin-
gulis dampnis inde adauctis perceperimus plene et in toto.

