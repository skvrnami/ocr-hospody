F. 36b.

296

unum valentem leporem ad Nativitatem domini assignare ad
nostram consolacionem et unam libram piperis ad Ostensionem
reliquiarum, et sic deinceps singulis annis perpetuis temporibus
predictus Petrus suique heredes in predictis terminis obliga-
buntur presentare. Insuper predictus Petrus et heredes sui ha-
bebunt plenam et omnimodam potestatem ac consimile jus
dictum braseatorium cum orto ac cum suis attinenciis vendendi,
conmutandi seu quovis modo alio disponendi, prout ipsis melius
videbitur expedire, dummodo potentibus non vendant, obligent
et exponant, sed solum homini sibi simili et hoc nostro cum
consensu et voluntate, in quo censum nostrum superius ex-
pressum sine dificultate requirere valeamus. Quam exposicionem,
locaci et arrendaci suprascriptam et omnia contenta
in eisdem in omnibus suis punctis et clausulis promittimus bona
nostra fide omni absque fraude et dolo pretactis Petro heredi-
busque suis firmiter tenere nec in aliquo contraire, sed eosdem
pocius fideliter regere, protegere et gubernare et eis exbrigare
modo, quo possumus meliori, et hoc notanter expresso, quod
nostre et nostri monasterii successorumque nostrorum juris-
diccioni, in quantum dictum braseatorium cum orto se extendit,
subiacebunt secundum consuetudinem ceterorum vicinorum ibidem
in Obora situatorum. In quorum evidenciam et robur firmitatis
sigilla dictorum abbatis et conventus de certa sciencia, voluntate
et mandatis nostris presentibus sunt appensa. Datum in mona-
sterio nostro Strahowiensi anno domini M*CCCC in vigilia Scti
Nicolay.

Item penes Carthusiam est una gaza monasterii in vicino
aque Multauie cum ipsius area, ubi strues lignorum, dum pro
monasterio emuntur, ibidem reservantur; sed est onera[ta]
12 gr. census in Carthusiam singulis Sanctorum Galli et
Georgii festis.

Item ex alia parte monasterii Carthusiensis ex opposito
chori eiusdem monasterii penes stratam publicam monte sub
Petrino est unum ortum monasterii jam in culturam vinee re-
dactum; et solvunt de ipso orto duos gr. singulis annis. Et
predictum ortum tenet quidam Andreas oleator, civis Minoris
civitatis Pragensis, et solum solvit pro festo S. Galli.

In civitate Pontensi.

Item ibidem in civitate Pontensi ante portam Lacus est
unum molendinum monasterii super Byelynam situatum, et sin-

 

