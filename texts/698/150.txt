Annus 1356, 22 Febr. 149

gemache siner sele und etwen sins vaterr Chunrads Hülers sele — .—. Und der ebenant
Rudusch Angil durch seiner und etwenn sins vater h. Rüdgers Angils und irr vordern
selen tros und rue den hof, den er het zu der Üde, der da zinst ein kar habern, ein hum,
einen kese und fünftzehen ayer, also wenn der zinsman, der auf demselben hof sitzt, underm
ebenanten spitalhause virtzehen pfunt haller nach der stat werunge zu Eger bezalt, so ist
derselb hof desselben manns ledichlich on allen zins — —. Und der vorgenant Herman
Franckengrüner des Chunrads seligen des Rosteuschers selgerets, daz im empfolhen was,
zway pfunt halle und zway hüner, auch ewigs und ierlichs zinss zu Eger in der stat,
des ist ein pfunt und di zway hüner auf dem hause, daz der . . Precznerinn was, und
daz ander pfunt auf dem malizhaus, in der Rommen gezzel gelegen zwischen Chunrads
Kuttners maltzhaus und der Wolflinn der wytiben hause — —. Und der vorbenant Marquart
Pyrnieke| — — fünftzehen schilling haller der kurtzen schilling, auch vorbeschribens zinss
auf Heinrichenn der schuhsterinn garten, gelegen vor dem Obern tore zu Eger zwischen
Heinrichs Buzken garten und Seydels Óttels aydems von Pilgreimsreut, garten. Und der
egenant Heinrich Knod von den zwelf karn zinss, di er het zu Kmnebein cehen kar, halp
korn und halp habern, auch egesprochens zins — —. Und der ebenant Heinrich Zehe
auch sólhs ewigs und ierlichs zinss durch siner und siner vordern sele selicheit ein pfunt
haller und drey hüner, des sint fünftzehen schilling der kurtzen sehilling und ain hun auf
des Chunrads Gerstners eckhaus inwendich des Rüpels Puchwalds hause zu Eger und in
dem grabenwege hinter der Gespillner gazzen vor dem Nydern tor daselbst zu Eger, auf
Cecilien der Ohslerinn herberge sehtzich haller und zway hüner. Und der obgenant Nyclas
Walther durch seiner, sins vater seligen des Walthers vom Hof und etwenn sins bruder
des Jacobs und irr vordern sele selicheit daz dorffel Vechlern genant mit zwelf karn, halp
korn und halp habern, und mit &ht hünern auch ewigs und ierlichs zinss — —. Und mit
denselben vorbeschriben guten allen is& also das ebeschriben schón brote gefrümet und
gewidempt ewichlich. Auch hat der obbenant Hans Huler durch seiner und siner egenanten
&nherren — — sele tros& in dazselb under oftgenant spitelhaus zu Eger geben drey pfunt
laller ierlichs zinss, gelegen zu Eger auf des Seydels Krausen pecken haus zwigchen Vlrichs
Porn und Heintzels Stens heusern, den sichen desselben spitals das flaisch, daz man in alle
wochen kaufft, damit allezit; zu meren und desto bezzere zu chauffen, doch also, wen ie
derselb vorgenant Seydel Kraus demselben underm spitalhaus nach der stat werunge zu Eger
zwelf pfunt haller bezalt, so is& er und sin haus eins pfunds zinss ledig — —. Und der
vorgenant Heinrich Knode hat auch durch siner vordern sele selicheit geben in dazselbe
under spitelhaus einen halben zentner ünslids auch ewigs und ierlichs zinss zu Eger auf
des Chüntzel Wirtels flaisehbanck, damit ewichlich di meisterinn desselben spitals — —
di sichen in der stuben alle naht untz an den t&ch beleuhten schol. Und der obgesprochen
Gótzel Eckhart hat auch in dazselb spital durch siner und seiner vordern sele geben, ge-
ewig& und geeigent ein halp pfunt haller auch solhs ewigs und ierlichs zinss, den er het
in der Gespillners gazzen auf der herberg und dem gertel, darauf sitzt Chüntzel Schónnpach

