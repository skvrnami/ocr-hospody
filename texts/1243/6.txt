 

VI PRAEFATIO.

 

Cum de materia in Regestis Bohemiae iam congesta XXXVIII chartas demi-
nuerim, editionem meam LXXX chartis ac chartarum aut litterarum argumentis,
quae nunc a me collecta et addita sunt, adauxi; e quibus haec XII saltem chartae
et litterae nunc primum in lucem proferuntur: num. 20, 23, 58, 63, 64, 65, 123,
174, 192, 251, 317, 326. Duas epistulas (num. 20 et 23), e quibus non nisi fragmenta
in decretalium collectionibus supersunt, restitui aliarum litterarum, quae ad eandem
referuntur rem, auxilio usus. Cuius quidem restitutionis rationes accuratius exposui

inscripta e dvou listüv Innocence III in annalium
,Ceskj &asopis historicky* volumine XVI, pag. 13 sq. et 139 sq.

Quamquam igitur chartae et litterae, quae adhuc usque plane incognitae
erant, voluminis huius minimam partem efficiunt, tamen facere non possum, quin
dicam omnia fere quae hic exprimuntur diplomata atque litteras nunc demum
ex optimis fontibus manu scriptis primum perfecte et verbis suis omnibus publici
iuris fieri.

Omnia huius voluminis diplomata et litterae in duas divisa sunt partes,
quarum prima acta genuina, altera spuria continentur, quae aut temporis nota
aut personis, a quibus data esse finguntur, chartarum aetatis, qua hoc amplectitur
volumen, speciem affectant. In diplomatum fide aestimanda aliam viam ingressus
sum, atque ii viri docti, qui rem ante me tractarunt, cum illi crebro vagis potius
opinionibus quam certis argumentis niterentur. Quo factum est, ut nonnulla
diplomata, quae ab illis in dubitationem vocata sint, integra esse cognoverim,
alia autem, quae huc usque vera esse crederentur, adulterina esse statuerim.
Quas quidem quaestiones nunc opera mea ad certum finem perductas esse puto,
quod non dubito, quin íuturum sit, ut ad historiam huius temporis accuratius
describendam valeat atque iis praesertim, qui iuris instituta tractent, nonnullam
offerat utilitatem.

Restat, ut summas agam gratias tabulariorum tam vernaculorum quam ex-
terorum magistris, qui thesauris suae curae commissis uti benigne mihi conces-
serunt. Tum amicis ac fautoribus, quos de singulis rebus adii, quo par est animo
grates facere liceat, inter quos hi beneficiis suis devinctum sibi me voluerunt:
VzNcEsLAUs Knarocnvtt Vind: is, BExepicrus Hawwenr O. C. Zwettlensis, FLonaNus
Wharz. O. C. de Sancta Cruce, lowarius Vvsokt et ViAsriMiL KygaL Pragenses, Bonum.
Navmkmr et ApoLPHus L. Kmae:xétk Brunnenses. Praesertim autem VzeNcesLu NovorNt
collegae facere non possum, quin summam li i quippe
qui plagulas corrigendi onus mecum patienter tulerit suisque consiliis me in hoc
opere saepenumero adiuverit.

 

 

 

Scripsi PRAGAE vii. KALENDAS DECEMBRES ANNI MCMXII.

GUSTAVUS FRIEDRICH.

