PRAEFATIO.

UM de ratione, qua Codicis huius editionem instituerim, uberius in volu-

minis primi praefatione sit disputatum, hoc loco pauca quaedam commemo-
randa esse videntur. Hoc volumine chartae continentur, quae ad Pfemysli Otakari I
regis tempora referuntur, inter quas regis ipsius diplomata ac litterae plurimi
aestimanda sunt. Summorum pontificum privilegia et litterae accedunt, e quibus
celeris illae praestant, quibus contentio illa de libertate ecclesiastica inter Ota-
karum regem et Andream episcopum Pragensem gesta illustratur. Porro regum
atque imperatorum Romanorum diplomata aliquot haud parvae auctoritatis libro
huic inserta sunt. Postremo etiam Moraviae, epi: abbatum,
baronum Bohemiae et Moraviae chartae omnes hic reperiuntur, quae ex aetate
regis illius adhuc temporis gratia servatae sunt.

Pleraeque chartae, quae hoc volumine exprimuntur, iam pridem publici iuris
factae sunt — ut de aliis libris taceam — in secundo Codicis diplomatici Mora-
viae volumine, quod septuaginta tribus annis abhinc Awrowi Boczek opera editum
est, et in Canou Jam. EmseN Regestorum Bohemiae tomo ], ubi excerpta saltem
ex iis sub num. 440—763 leguntur. Sed concordantias numerorum, quas infra
pag 572 sq. dedi, accuratius si inspexeris, me non totam materiam in Regestis
coacervatam in opus meum recepisse facile cognosces. Primum illa XVII omisi
diplomata, quae non ad Bohemiae res gestas pertinent. Praeterea etiam chartas
illas novicias in saeculi XIX. parte prima confictas, quae e Codice Moraviae
diplomatico in Regesta transsumptae sunt, et quae sine ulla dubitatione a primo
Codicis illius editore ortae sunt, consulto reieci, quod ad antiquitatem cognos-
cendam nullius sunt momenti. Maiorem chartarum quas dixi partem Boczex se
e codice Tisnowicensi saeculi XIV. descripsisse affirmat. Sed codicem hunc nun-
quam exstitisse et chartas illas non esse nisi auctoris eiusdem commenta iam
anno 1897 demonstravi commentatiuncula, quae inscribitur "Kodex Tiénovsky,'
in annalium ,Cesky &asopis historickj* volumine Ill, pag. 359 sq. Aliquot alias
chartas Boczek se ex antiquis apographis immo originalibus transscripsisse ad-
severa. Cum autem indices iquissi et chartularia aliaque
scripta monasteriorum, ad quae chartae illae pertinent, diligentissime sim per-
scrutatus, etiam chartas ipsas nihil aliud ac falsa ab eodem auctore conficta
esse plane mihi persuasi. Chartae illae commentitiae, quae ad annos volumini
huic assignatos omnino XXI sunt, in concordantiis infra pag. 572 sq. datis asterisco
numeris Regestorum et Codicis Moraviae praemisso denotantur.

 

 

