656 Regesta Bohemiae et Moraviae.
1089) 1362 ian. 4. Norimbergae.

Eberhardus, comes de Wertheim, civitatem el castrum Wertheim villamque Heiligenkreutz
el traiectum seu pontem in flumine Moen, si construatur, et munitiones, si prope dictam civita-
lem seu villam aedificentur, a Karolo imperatore et rege ut rege Bohemiae el a corona regni
Bohemiae in feudum suscipit homagiumque praestat.

Wir Ebirhart, von gots gen. grave zu Wertheim, bekennen und tun kunt — —, wann der
allerdurchl. furst und herre, h. Karl, Romischer keiser — — und kunig zu Beheim, unser
lieber gnediger herre, durch angeborne seine gute uns, unser erben und nachkomen, graven
zu Wertheim, in seinen, seiner erben und nachkomen, kungen zu Beheim, der cronen und des
kungreichs zu Beheim besundern schirm und genade enpfangen hat und meinet und wil
uus zu unsern rechten wider allermenigleich genediclich verteidingen und versprechen,
darumb mit wolbedachtem mute und guten rate unser freunde und getrewen und mit rechter
wizzen sein wir desselben unsers herren des keisers als eins kungs zu Beheim, seiner erben
und nachkomen, kungen zu Beheim, und der cronen und des kungreichs zu Beheim erblich
man worden und haben im als einem kunge zu Beheim, seinen erben und nachkomen, kungen
zu Beheim, der cronen und dem kungreich zu Beheim die eigenschafit der burge und der
stat zu Wertheim, des dorfes zu dem Heiligen Creucz uber Meun mit der urfar und der
brucken ober den Meun, ab sie gemachet wirdet, und mit den vesten, ab dheine bei der stat
und der burge zu Wertheim oder bei dem dorfe zu dem Heiligen Creucz odir bei der urfar
des Meuns und iren zugehorungen gebawet und gemachet wurde, oder ob die burg oder die
stat geweitet wurde oder das dorf gevestent wurde, mit allen rechten, herschefften, eigen-
scheften, ackern, wizen, wazzern, bergen, grunden, slichten, eren, gulten, nuczzen, nichtes
uzgenomen, wie man das mit sundern worten benennen mag und was zu dem allen gehort,
recht und redlich ufgelazzen und haben darnach die egenanten burg und stat zu Wertheim,
das egenante dorff zu dem Heiligen Creucz mit der egenanten urfar und der brucke und die
egenanten newen vesten, wo sie gebawet wurden, in aller der mazze, als dovor begriffen
ist, und alle zugehorunge von im als einem kunge zu Beheim, seinen erben und nachkomen,
kungen zu Beheim, der cronen und dem kungreich zu Beheim, zu rechtem manlehen emp-
fangen als von unserm rechtem, ordentlicher und naturlicher herschafit, uzgenomen andern
unsern vesten, dorffern und guten, die in der marchen der burg und der stat zu Wertheim,
des dorfes zu dem Heiligen Creucz, der urfar und der bruk nicht gelegen sint, und ouch
uzgenomen solchen zollen, geleiten und munczen, die wir von dem Reich herbracht haben
oder die wir von des Reichs genaden nach gewinnen mochten. Und des haben wir im als
einem kunge zu Beheim, seinen erben und nachkomen, kungen zu Beheim, der cronen
und dem kungreich zu Beheim dovon und domit gehuldet, gelobet und gesworen, hulden,
globen und sweren in guten trewen on geverde getrew, gehorsam und ouch undertenig zu
sein als unser rechter, ordenlicher, naturlicher herschafft ewiclich, zu understehen iren scha-
den, zu werben iren fromen und alles das gen in zu tun, das erbliche man des kungreichs
zu Beheim, die in deutschem recht siczzen, von manlehens wegen durch recht und gewonheit
zu tun pflichtig sein. Ez sullen ouch die vorgenanten burg und stat zu Wertheim, bruk
und dorff und ouch die newen vesten, ob sie da gemachet werden, odir ob die burg oder
die stat zu Wertheim gebreitet wurden oder das dorff gevestet wurde, dem egenanten un-
serm herren als einem kunge zu Beheim, seinen erben und nachkomen, kungen zu Beheim,
und iren amptleuten, den sie das kuntlich bevelhen, zu allen zeiten und zu allen iren not-
durften ewiclichen offen sein, das sie sich darus und dorin wider allermeniglich behelfen
mugen tünschedlich uns und den unsern, als verr man sulchen schaden vormeiden mag on
geverd. Wer ouch, das die egenante unser herschafft, kunge zu Beheim, oder ire amptleute

ir volk in die egenanten burg, stat und vesten, die nl sint oder nach gemachet werden,

