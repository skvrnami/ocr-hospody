158 Regesta Bohemiae et Moraviae.

ane mittel nicht gehoret haben, sunder das dieselbe burg zu Podyebrad und was dorczu
gehoret, von todes wegen eyns edlen mannes eyns herren zu Beheim, den kungen, dem
kungreich und der cronen zu Beheim vorfallen sint; und haben gemerket, das von sulcher
gabe, als unser vater seliger getan hat, unsers kungreichs zu Beheim wesen bezzer worden
ist und das unser kungliche wirde als vil dest hoher geeret ist, so wir mit mer mannen,
dienern und getrewen undertanen gesterket werden, wenn ouch eyn yeclich ding leichtig-
lich zu seinem ersten wesen widerbracht wirdet, so dunket uns nicht umbillich, das die
burg zu Podyebrad mit iren zugehorungen von genaden eyns kunges zu Beheim eynem
edlen manne zu lehen geben und vorlihen werde, wann uns wol und leutirlich kunt ist mit
rechter wizzen, das dieselbe burg von alter eyn Bohemische herschafft gewest ist, dovon,
wann wir vollenkomenlichen merken, das von sulcher lehenschafft unser und unserr nach-
komen, kunge zu Beheim, des kungreichs und der cronen zu Beheim ere und wirde gebreitet
wirdet. So haben wir durch sunderliche bete des egenanten Heinrichs von Sleben, der uns
umb sulche sachen, dieweil er lebt, demuticlich und mit begerung seynes herczen ynniclich
gebeten hat, angesehen die getrewen steten dienst des edlen Boczken von der Cunstat, des
egenanten Heinrichs eydem, domit er uns mit rechtem fleizz und in guten trewen beheglich
gewesen ist und nach in zukumftigen zeiten alsoviel dest getrewlicher und dest fleizziclicher
dienen sol, und er wol nu dirkennet, das wir yn mit grozzen genaden meynen und dovon,
als wir vormals mit unsern lateynen brieven, dieweil wir Romischer kunig waren!), under
der guldeynen bullen getan haben, also tun wir ouch in dysen zeiten mit unsern deutschen
brieven, das wir mit wolbedachtem mute, nicht von irresal oder umbsichticlich, sunder mit
gutem rate der herren und der edlen unsers kungreichs zu Beheim, mit dheinen listen — —
haben vorlihen und vorleihen ouch als eyn kunig zu Beheim dem egenanten Boczken von
der Cunstat und seynen elichen erben mannes geslechte, nür den alleyne, die von seinem
leibe bekomen, zu rechtem edlen manlehen nach gewonheit Deuczer lande und nach deut-
schem rechte die egenante burk zu Podyebrad mit allen iren guten und den nachgeschri-
ben dorfern Sytmir, Dobirschaw, Peczky, Welyn, Chrast, Welen, Saczka mit dem vorwerk
Hradisezko, Pyest, dou Zdsbudiez. Polabecz, ur poleegt Cui Ossek, Sbozie,
Podyebrad, Kuch, Patek, ty & dem hove zu
Rabyn und mit dem newen m mit allen gemerken, greniczen, ium; underscheiden,
hoven, vorwerken, pflugen, ertrichen, ekkern, wysen, weiden, roboten, dienern, knechten,
leuten, wachtern, czinsen, eren, bergen, grunden, slichten, welden, puschen, streuchin,
geyegden, jagern, walthutern, wazzern, bechen, wazzerleuften, mulen, teychen, vysche-
reyen, vischern, vogelweiden, gerichten, richtern und allen andern nuczen, fruchten,
rechten, gebieten, kirchlehen, die mit der gemeynschafft der andern dinge sich ergeen sullen,
mit allen zugehorungen, besucht und umbesucht, gearn und ungearn, die er do hat oder
haben wirdet in aller der mazze, als die egenante burg zu Podyebrad mit den egenanten
iren zugehorungen uff uns recht und redlich verfallen ist von tode des egenanten Heinrichs
von Sleben, der ane erben mannes geslechte gestorben ist, mit sulchen underscheiden, das
der egenante Boczke und seyne erben mit demselben lehen und was dorczu gehoret, uff uns,
unser erben und nachkomen, kunge zu Beheim, und uff die crone des kungreichs zu Be-
heim als uff ire fursten und uff ire naturlichen, ordenlichen lehenherren zuvorsicht haben
sullen, und sullen dovon uns, unsern erben und nachkomen, kungen zu Beheim, und der
cronen des kungreichs zu Beheim ere, gehorsam und ouch wirde alleweg erbieten und dorczu,
wenn seyn not wirdet und man des bedarff, so sullen sie uns und den egenanten unsern
erben und nachkomen, kungen zu Beheim, und der cronen des kungreichs zu Beheim
schuldiger trewen dienste tun nach recht und gewonheit anderr lehenmanne des egenanten
unsers kungreichs, und beynamen sullen nach mugen: sie mitnichte noch in dheynen weis
das egenante lehen der burge zu Podyebrad, nach die gut, dorffer und besiczunge, und was
zu derselben burge gehoret, gar nach eyns teyles vorseczen, vorkaufen, entpfremden oder

 

