Annus 1361 dec. 1.—3. 635
1057) 1361 dec. 3. Norimbergae.

Eberhardus el Ulricus, comites de Wirtemberg, se castrum et oppidum Neuenburg, castrum
el oppidum Bilstein, munitiones Bolwar el Lichlenberg a Karolo imperatore et rege ut a rege
Bohemiae et a corona eiusdem regni in feudum accepisse profitentur seque ad diversa officia
praestanda obligant.

Wir Ebirhart und Ulrich von gots gn. graven zu Wirtenberg bekennen und tun kunt
— —, das wir haben angesehen die sunderlich gnade des allerdurchl. fursten und herren,
h. Karls, Romischen keisers — — und kungs zu Beheim, unsers lieben gnedigen herren,
domit er uns durch sein angeborne gute gemeinet hat und nach zu unsern besten genediclich
meinet, und dovon durch schirmes und frides willen, des wir von sinen gnaden wartende
sein und hoflenunge haben, das er uns und unser erben bey eren, rechten, friden und frei-
heiten wolle gnediclich behalten, so haben wir mit wolbedochten müte, mit rate unser frunde
und ouch diener und mit rechter wissen dem egenanten unserm gnedigen herren als eyme
kunge zu Beheim, seinen erben und nachkomen, kunigen zu Beheim, und der cronen des-
selben kungreichs williclichen ufgelazzen und ufgeben die nachgeschriben sechs vesten:
Nuwenburg burg und stat, Bilstein burg und stat, Botbawer und Lichtemberg, die unser
frey eigen gewesen sein und von nymand vormals zu lehen gangen sint, und haben die ege-
nanten sechs vesten mit allen iren zugehorungen, wie man die pfligt mit sundirlichen worten
nennen, von dem egenanten unserm genedigen herren als von eime kunge zu Beheim und
der cronen desselben kungreichs, als von unser rechter, naturlicher und ordenlicher her-
schafft zu rechtem manlehen genumen und enpfangen und haben ym als unserm rechtem,
naturlichen, ordenlichen herren gehuldet, gesworen und gelobt, hulden, globen und sweren
in guten trewen an geverde, das wir vor uns, unser erben und nachkomen ewiclich dem

und der cronen desselben kungreichs von wegen der egenanten sechs vesten, und was dorczu
gehort, als von rechtem manlehen getrew, holt und ouch undirtenig sein wollen und sullen
ewiclich und iren frumen werben und iren schaden wenden und alles das gein in tun getrew-
lich und ungeverlich, das lehenman des kungreichs zu Beheim, die in deutschem rechte
siczen, von manlehens wegen gein irer herschaft zu tun pflichtig sein durch recht oder
gewonheit, by dem eide, den wir doruber zu den heiligen leiphaftiglich gesworen haben.
Ouch globen wir in guten trewen an geverde und by dem egenantem unserm eide fur uns
und unser erben und nachkomen ewiclich, das wir die egenanten vesten und ir zugehorunge,
als oft das not geschiet und zu sulchen schulden kumpt, nach lehenrechte von einem yecli-
chen kunge zu Beheim zu rechtem manlehen von newens enpíahen wollen und sullen und
demselben kunge zu Beheim, welcher in ziten wirdet, von newens hulden, globen und sweren
in aller der mazze, als dovor begriffen ist. Und sullen ouch die egenanten sechs vesten unser
egenanten herschaflt, mit namen unserm herren dem keiser als eime kunge zu Behem, sei-
nen erben und nachkomen, kunigen zu Beheim, die in ziten werden, und iren heuptleuten
und amptleuten ewicich offen sein zu sen iren notdurften, als oft sich das gebort, wider
n geverde, nur alleine wider das heil. Romische
reich, wann unser egenanter herre de meynet, das wir beidenseiten des heil. Reiches
nucz und ere mit trewen werben sullen. Ouch globen wir vor uns und unser erben und nach-
komen ewiclich, das wir dem egenanten unserm herren dem keiser als eime kunge zu Beheim,
seinen erben und nachkomen, kungen zu Beheim, unsern herren, ewiclich mit fumfezig
mannen mit helmen dienen wollen und sullen eynis in yeclichem iare widir allermenniclich,
und wohin das not wirdet, an wider das heil. Romische reich, das unser egenante herre
und ouch wir allewege ausnemen, als ouch do vor begriffen ist. Und den dienst sullen wir
Lun, wann des unsern herren, den kungen zu Beheim, not wirdet, also bescheidenlich, das

 

