Annus 1362 febr. 8.—23. 671

imperatore, successoribus eius, Bohemiae regibus, aut burggravio in Rotemberg appellantibus
praestandum obligat.

Ich Cunrat Harder, zu Rasch gesezzen, bekenne für mich, mein erben und nachkommen
und tun kunt — —, daz ich mit gutem willen — — reht und redlich verchauft han und auch
verchauffe mit disem brief dem allerdurchl. fürsten und herren, h. Karl, Romischem keiser
— — und kunig zu Beheim, als einem kunig zu Beheim, meinem genedigen herren, sinen
erben und nachkommen, kunigen zu Beheim, und der cronen dezselben kunigrichs mein
eygen güt, den hof zu der Gybelspürg genant, der ierlichen giltet fünf sümer korns, fünf
sümer habern Nüremberger mazz, drew pf. hal., vierczig kes, der einer sehs hal. wert sein
sol, ein halbes pf. eyr, aht hüner und einen wek oder dreizzig hal. und ein gütlein daselbes,
do zu den ziten der Kravs aufsiczt, daz giltet ierlichen drey schilling hal. der longen, virezig
kes, sol einer sechs hal. wert sein, sehs schilling eyr, sehs hüner und einen wek oder dreizzig
hal., auch han ich verchauft vier tagwerch wismacz under demselben hof Gibelspürg gelegen,
di aneinander ligent, und ein halbes tagwerch wismacz, daz besunder under der Gybelspürg
liget, umb zwey hundert pf. hal., der ich von meinem egenanten herren an guter werung gar
und enclichen beriht und gewert bin an allen gebrechen. Nu hat mir mein egenanter herre
di genade getan und hat mir, meinen erben und meinen nachkommen di egeschriben gut
mit allen iren nützen und zugehorung, besucht und unbesucht, als ich die herbraht han und
als si an mich kommen sein, wider gegeben zu einem burchlehen mit dinst, die zu verdinen
auf den Rotemberg, mit solchen pünden und bescheiden: wenn ich, mein erben oder mein
nachkommen von meinem egenanten herren, sinen erben und nachkommen, kunigen zu
Beheim, oder von sinem burgrafen zu dem Rotemberg ermanet werden, so sol ich mit zwein
pferden und mit einem knehte, mit einem helm und mit dem wappen, daz darzü gehórt, zu
stunde nach der manung auf den Rotemberg kommen und sol darauf beleiben und an urlaub
von dann niht kommen als lang, biz daz man mir urlaub gibt. Und dieweil ich und mein
knehte auf dem Rotemberg sein, so sol man uns koste, füter und heW geben unsir notdürft;
were aber, daz man mein mit den pferden niht bedórft, so sol ich die pferde wider heimsen-
den, und so sol ich und mein kneht mit unsern leiben auf dem Rotemberg sein und daselbes
beleiben, als lang man unser bedorf. Und waz ich und mein diner schaden nemmen an
pferden, diweil wir uf dem Rotemberg sein in dinst, oder ob wir mit andern burchleuten dez
Rotembergs auzriten mit ofner panir unsers egenanten herren auf di veinde oder sust in
notdürft dez hawses, und ob wir daselbes schaden nemmen oder gevangen würden, daz got
bewar, desselbens schadens sol uns unsir egenante herr oder sein nachkomen, kunigen zu
Beheim, auzziehen und rihtig machen, als anderr burchleut dez Rotemberg reht und gesecz
sint. Geschech auch, daz ich, mein erben oder mein nachkommen von meinem egenanten
herren, von sinen erben oder nachkomen, kunigen zu Beheim, oder von seinem burgrafen
zum Rotemberg gemanet würden zu dinen auf den Rotemberg, und daz ich ungeverlich niht
kommen móhte, so sol ich zu stunde nach der manung an geverde einen meiner nehsten
freunt, der in meiner genozschaft ist und der sich wol verhalden hat, an mein stat auf den
Rotemberg schicken in aller der mazz, als vor geschriben ist, und der sol auch swiren einem
kunig zu Beheim, der in zeiten ist, oder einem burggraven zum Rotemberg an seiner stat
und der vesten zum Rotemberg getreW zu sein, iren schaden warnen und auch iren frumen
werben an geverde und in guten trewen, diweil er auf der vesten ist und in solchem dinst
beleybet. Gescheh auch, daz ich, mein erben oder mein nachkommen als unstathaftig
würden oder daz uns sólche not darzü betwüng oder sólche anligende not und sache, daz
wir die bürglehen verchauffen müsten und wolten, so sullen wir die anders
niemant verchauflen in deheinen weyse, dann der in unserr genozschaft ist an geverde, und
der sol auch daz burglehen enphahen und sülcher dinst gebunden und pflihttig sein zu tun
und zu warten, als wir und als in disem brief begriffen ist. Ich vorgenanter Cunrat Harder

 

 

