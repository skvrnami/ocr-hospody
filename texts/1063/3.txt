594 Regesta Bohemiae et Moraviae.

brief — —: Wann der edel herre Hynke genant der Berke von der Duben, mein liber bruder
seliger gedechtnüzz, do er lebte, die veste Hohenstein mit allen iren rechten und zugehorun-
gen, wo die gelegen sint oder wie man sie mit sunderlichen worten benennen mag, von dem
allirdurchl. fursten und herren, h. Karln, Romischem keyser — — und kung ze Beheim,
meinem liben gnedigen herren, als von eim kung ze Beheim und von der cronen desselben
kunigreichs ze lehen gehabt hat und gehalden, als die brive sagen, die er demselben meinem
herren dorubir hat gegeben, dorumb — — erkenne ich offenlich, daz dieselbe veste ze Ho-
henstein mit allen iren rechten und zugehorungen von der cronen ze Beheim ze lehen rüret
und die erben und kynder des egenanten meins bruder dieselbe veste von dem egenanten
meinem herren dem keyser als von eim kung ze Beheim, sein erben und nachkomen, kunge
ze Beheim, und von der cronen desselben kunigreichs ewiclich ze lehen haben sullen. Es ist.
ouch czwischen demselben meinem herren an einem teil und mir als einem vormunden
egenanten meins bruder kyndern an dem andern teil also geteidingt und verricht: wer d
die egenanten kynder alle, süne und tóchter, on elichen ires leibes erben stürben, so sullen
alle ire güter, erbe, lehen und eygen an den egenanten meinen herren als an einen kung ze Be-
heim, sein erben und nachkomen, kunge ze Beheim, und an die crone desselben kunigreichs
gevallen. Stürben abir dieselben süne und die tochtern ubirbliben, die nicht man hetten, so
sullen die vesten zu Hohenstein und anderre ir lehengut, die von der cronen ze Beheim ze le-
hen rürent, mit allen zugehorungen an den egenanten meinen herren als an einen kunig ze
Beheim und an die crone desselben kunigreichs gevallen, abir daz eygen gut sol gevallen
an die egenanten meins bruder tóchtern, die nicht man hetten. Ich glob ouch an dyesem
brief, daz, alledieweil und ich ein vormunde bin der obgenanten kyndern, zu dem egenanten
meinem herren als zu einem kunig ze Beheim und zu der cronen desselben kunigreichs mit.
der egenanten vesten Hohenstein und mit anderrn iren lehenguten, die sie von der cronen
ze Beheim ze lehen haben, zevorsicht haben wil und yn domit zuwarten nach laute des brives,
den der egenante mein bruder dem obgenanten meinem herren dem keyser dorubir hat gege-
ben. Abir von dem eygen gut der egenanten kyndern sol ich gen yn tun, daz die lantherren
von Beheim von irem eygen gut tun ze rechte, als lang, bis daz die kyndern ze iren iaren
komen und ires gutes gewaltig werden. Ouch sol ich vorgenanter Heinrich von der Duben
und der burgraff ze Hohenstein, der in czeiten wirt, den egenanten kyndern derselben vesten.
und anderr lehenguten, die sie von der cron ze Beheim ze lehen haben sullen, nicht abtreten,
sie haben denne gehuldet und gesworen, und ir brive dorubir gegeben dem egenanten meinem
herren, sein erben und nachkomen, kunigen ze Beheim, und der cronen desselben kunig-
reichs, domit ze warten. Und wenn dieselb kynder globen, sweren und verschreiben, die
egenanten sache stet ze halden on geverde nach laute des brives, den ir vater seliger dem
obgenanten meinem herren dem keyser dorubir hat gegeben, so sullen wir beide, ich und
der obgenante burgraft, denselben kyndern der egenanten vesten und allir ander ire guter
on verezog und on alles hindernüzz abtreten, und ich sol ouch furbas allir gelubde und eyde,
die ich dem egenanten meinem herren dem keyser als einem kung ze Beheim und der cronen
desselben kunigreichs von wegen der egenanten sachen getan hette, ledig sein und los. Ge-
schehe ouch, des got nicht wólle, daz der egenante mein herre der keyser abginge und die
egenanten kyndern ze iaren quemen, ee daz der durchleucht. furste und herre, h. Wenezlaw
ung ze Beheim, sein sun, ze seinen iaren queme, also daz er yn nicht mócht leihen ire lehen,
so sullen die vormunde und die pfleger desselben meins herren kunigs Wenczlawen den ege-
nanten kyndern leihen ire lehen. Doch wenn derselb kunig Wenczlaw zu seinen iaren queme,
so sullen sie von ym, odir ob sein nicht were, von dem andern kunge ze Beheim, der in czeiten
wirdet, von newes ir lehen empfahen. Ouch sol ein yglich burgraff, den ich seczen werde
uf die egenante vesten, hulden, sweren und globen und ouch dorubir sein brief geben dem
egenanten meinem herren als einem kung ze Beheim, und ob sein nicht were, des got nicht

wólle, einem andern kunig ze Beheim, daz er, ob an mir icht geschehe, mit der egenanten

