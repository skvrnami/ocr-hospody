636 Regesta Bohemiae et Moraviae.

sy uns ire meynunge einen ganczen manden vor kunden sullen, ee wann wir uns in den dienst.
erheben uf die rede, das wir uns zu sulchen sachen deste nuczlicher und erlicher gerichten
mugen. Wer ouch sache, das unser herren, die kunge zu Beheim, desselben unsers dienstes
einis in dem iare us den egenanten sechs vesten, die von in zu lehen ruren, odir aus ir ein
teil bedurfen wurde, so globen und sullen wir denselben dienst doraus tun uf unser selbis
kost einen ganczen manden. Wolten abir unser herren, die kunge zu Beheim, nach dem
egenanten manden unsers dienstes vorbas beduren aus den egenanten vesten, den sullen
und wollen wir in tun als unsern rechten herren also, das sy uns mit kost besorgen sullen.
Ouch sullen sy uns unsern schaden, den wir in sulchem irem dienste redlich enpfahen, ge-
nediclichen richten und gelten in sulchir bescheidenheit: wer das sache, das wir, unser erben
und nachkomen, graven zu Wirtenberg, in der egenanten unser herren, kunge zu Beheim,
dienst schaden nemen mit den fumfezig mannen mit helmen, als do vor begriflen ist, so
sullen unser[s] herren, eines kunges zu Beheim, hauptman, der danne von seinen wegen
uf dem velde wirdet, und unser hauptman mit im denselben schaden uf ir eide, die sy doruber
sweren sullen, in guten trewen an alles geverde schazzen und denselben schaden sullen uns
unser herren, kunge zu Beheim, in.ziten genezlich und genediclich richten. Und alle die
weile, als des nicht geschiet, so sullen wir, unser erben und nachkomen, graven zu Wirten-
berg, umb den dienst der fumfezig man mit helmen nicht gemanet werden und den nicht
schuldig sein zu tun uncz an die czeit, das wir sulches schadens nach der egenanten haupt-
leute schaczzunge genczlich gerichtet werden, also, das allewege die egenante manschaft,
huldunge, globde und ide an irem kreften bleiben. Ouch mugen unser egenanten herren,
die kunge zu Beheim, uf die egenanten sechs vesten, die von in zu lehen ruren, oder uf ir
ein teil, wie sie das zu rate werden, ire leute senden in welchir sterke oder zal sie wollen,
uf ire eigen kost, unschedlich uns, den egenanten graven Ebirhart und Ulrich, unsern erben
und nachkomen, an vesten und an gute als verre, als man an geverde sulchen schaden ver-
meiden mag. Wer abir, das die egenanten unser genedigen herren, kunge zu Beheim, unser
oder unserr erben dienstes fur dem Wald odir anders wohin, wo das were, bedurfen wurde[n]
und sie uns odir unser erben des ermanten einen manden vor, so sullen wir von dem tage,
als wir auszihen, vierczehen tage nach einander zu zelen uf unser eigen kost dienen. Bedurf-
fen aber die egenanten unser herren, di kunige zu Beheim, furbas unsers dienstes, so sullen
und wollen wir yn dienen und sullen sie uns kost geben und allewegen redelichen schaden
richten, als do vor begriffen ist, also bescheidenlich, das allewege die egenanten lehen,
manschafit, huldunge und eide, die wir dem egenanten unserm herren dem keiser als einem
kunge zu Beheim, seinen erben und nachkomen, kungen zu Beheim, dem kungreich und
der cronen zu Beheim getan haben, genczlich yn iren krefften bleiben. Und uf die rede, das
alle die obgenanten ding unsern herren, den kungen zu Beheim, dem kungreich und der
cronen doselbest zu sicherheit in ewigen gedechtnuzze bleiben, so haben wir gebeten die
erw. vetir in got h. Johansen, byschoff zu dem Leuthmuschel, des egenanten unsers herren
canceller, h. Gerharten zu Speirn, h. Albrechten zu Wirezburg, h. [Be]rtolden zu Eysteten,
h. Paulen zu Freisingen, die bischove, und die hochgeb. fursten, h. Otten, marggraven zu
Brandenburg, h. Redakkern, herczogen zu Brunswig, h. Burgharden, burggraven zu Meyde-
burg, h. Friderichen, burggraven zu Nuremberg, h. Ulrichen und h. Johansen, lantgraven
zu dem Luttemberge und h. Ulrichen, graven zu Helfenstein, das sie ire insigele geruchen
bei die unser an disen brieff zu hengen zu geczeugnizze alle der egenanten sachen. Und wir
Johannes, von gots gn. bischoff zu dem Leutmuschel, des egenanten unsers herren des
keisers canceller, und wir Gerhart zu Speir, Albrecht zu Wirczburg, Bertolt zu Eysteten,
Pauel zu Freisingen, der kirchen bischove von denselben gots gn., und wir Otto, marg-

rave zu Brandenburg, Redakker, herczog zu Brunswig, Burghart, burggrave zu Meideburg,
Fridrich, burggrave zu Nuremberg, auch von gots gn., und wir Ulrich und Johannes, lantgra-
ven zu dem Luttemberge und Ulrich, grave zu Helfenstein, die obgenanten, bekennen und

