260 Emler, Regesta Bohemiae

Savoj, Gerharten, grafen von Holtzten, und ander unser geborn mag. Och sullen wir kunig
Johan von Beheim und unser sun unserm vorgenanten herren, keyser Ludowig, und dem rich
dienen, wann wir dez vor von ime ein viertail iares ermant werden, mit der bescheidenhait,
ob er unsers dienstes bedürfent wirt in disem iar, so sullen wir im dyenen nur als vil, als wir
mit guten staten getun mugen; wirt er aber unsers dyenstes bedurfent uf ein ander iar, so
sullen wir und unser suen ime dienen mit vierhundert mannen ze rossen, als gwonlich ist,
und uns erlich, wol erziugter lüt, uber die berg gen. Lomparten, wo si dann der keyser haben
wil, uf unser selbs koste, schaden und verlust. Und geschehe, daz wir und di selb unsere
dyener deinerlai stet, lant oder erblich gut gewunnen, di sullen dez keysers und dez richs
sin; gewunnen wir aber gevangen oder varnt habe an den keyser und sin gesinde, di sulln
unser sin. Waz aber wir und des keysers gesinde mit einander gevangener oder varnder
habe gewunnen, di sol man tailen nach der manzal derlüte, der der keyser und wir dann da
gehabt haben. Ouch sol der keyser uns oder unser sun umb den vorgenanten dienst als
zitlichen manen, daz wir dar nah mit unsern dyenern vor sant Johan tag ze sunnwenten uber
die berg gen Lomparten chomen moegen, also daz sich unser dienst uf sant Johan tag anhebt
und och were von dannan biz uf aller heiligen tag, der dar nah schierst kumpt. Gescheh
och, daz unser herre der keyser unsers dienstes vor sunnewenten bedurfent wurde, und
wir och als zitlichen dar umb von ime gemant wurden, daz wir ime vor ze dienst chomen
móchten, als lang wir dann enhalb der perge gen Lomparten vor sunnewenten in sinem dienst
sin, als vil sullen wir unsers dienstes vor aller heiligen tag, der dar nah kumpt, ledig sin.
Wenn och wir unsern dienst volfurt und volgetan haben, als wir sullen und ouch geheizzen
haben und als vorgeschriben ist, dar nah sol der keyser unsern dyenern solt geben, als an-
dern guten luten, die dann bi im sind und als gewonlich ist. Wir der keyser und wir der
kunig von Beheim di vorgenant sullen mit disen sachen, als si vor begriffen sind, genzlichen
und luterlichen gesunt und beriht sin umb alle stüzz, ufluoff und bruch, die biz uf disen hiu-
tigen tag zwischen unser ergangen sind. Ouch sullen alle brief, die wir zebeder sitten underein-
ander geben haben, tod und abe sin, an di brief, di friheit, gnade und erblich gut anruerend, die
wir der kunig von Beheim von unserm vorgenanten herren dem keyser oder von sinen vor-
varen, kunigen oder keysern, von alter gehabt habent, und hie vor niht begriffen sind. Wir
der keyser und och der kunig von Beheim sullen furbaz durch frides willen für alle bruch
und ufluoff, die zwischen unser beider ufersten moehten an den gemerchen unserr landen,
ratelut und uberlut kiesen, di mehtig sin bruche zerihten und zesetzen nah reht oder beschei-
denhait. Geschehe och, dez got niht enwelle, daz furbaz dheinerlai stoz, bruch oder ufluff

zwischen unser uf erstuenden, dar zu haben wir ze beder sitten und ainmuticlichen erchorn
di erwirdigen Heinrich, erzbischof ze Menz, Balduin, erzbischof ze e: und di hohgeborn
fursten Rudolf, herzogen ze Sachsen, Rynalden, herzogen ze Gelre, und Wilhelmen, margrafen
ze Guelich, also beschaidenlichem; weme der bruch geschiht, der sol kuntlichen den andern
manen, daz er im den uzriht; tut er dann dez niht, so mag der, dem dann der bruch ge-
Schehen ist, dar nah die vorgenanten funf manen, und wann er die gemant hat, die sullen
dar nah in den nehsten sehs wochen ze Franchenfurt in die stat varn und den bruch rihten

