* et Moraviae. Annus. 1341, 361

899) 1341, 16 Ápr. Pragae.

Nos Johannes, Boemiae rex ac Lucemburgensis comes, not. oc, ,quod cupientes inter
cetera ciuitatum regni nostri commoditatibus specialis fauoris beneficio intendere, ut eo me-
lius suis utilitatibus et nostre camere fructibus invigilare valeant atque possint, et cum
Civitas nostra Sacensis inter alias civitates nostras nostre camere onerosius deservierit et
pre singulis aliis maiori indigeat relevacionis subsidio, e de regali munificencia, ut suas
oppressiones eo melius superare valeat, — — graciam duximus faciendum, videlicet ut.
expirato triennio, super quo — — Peschlino Mathie, hdi in Baez, literas nostras super
civitatis mensura salis ibidem dedimus, cives dicte civitatis Sacensis ipsam mensuram salis in
dicta Sacensi perpetuis inantea temporibus hereditarie habere et ea uti debeant in hune modum,
ita quod de quolibet quartali salis, quod venumdatum fuerit, a cive seu incola ipsius civi-
tatis unum hallensem, et ab extraneo forensi duos hallenses, quorum duodecim unum grossum
pragensem constituunt sive solvunt, pro lucro recipere et percepta huiusmodi in utilitatem
prefate civitatis Sacensis convertere debeant et teneantur." — Dat. Prage feria secunda post
dominicam Quasimodo geniti proxima a. d. MCCCXLI*.

E lib. memorab. civ. Sacensis ab a. 1383 fol. 8. cop. Mus. Boh.

900) 1341, 18 Apr. Pragae.

Johannes, Boh. rex ac Luc. com. civibus civitatis in Budwois concedit, ut duos Ju-
daeos in suam civitatem recipere possint. — Not. oc, ,quod cupientes commodo et utilitati
civitatis nostre in Budywoys — — intendere, civibus ipsius civitatis in Budwois, fidelibus
nostris dilectis, de certa nostra sciencia, ob favorem specialis gracie duximus auctoritate pre-
sencium indulgendum, ut quia nullum in ipsa civitate habere dinoscantur residentem Judeum,
licite valeant vocare de quocunque loco seu terris ac civitatibus quibuscunque, nostris regiis
civitatibus ac oppidis duntaxat exceptis, duos Judeos et ad dictam civitatem Budywois recipere
ad manendum et residendum in ea, sub eis iuribus, commodis et exerciciis, quibus ceteri Judei

ostri in aliis manere civitatibus regalibus consueverunt, concedentes eisdem Judeis, qui se
fldem receperint, ab omni solucionis, * aut cuj Servicii et da-
cionis onere reali aut personali, in genere vel in specie, per nos, officiales nostros quos-
cunque seu Judeos nostros imposito vel imponendo plenariam libertatem a die, quo dictam
Sic civitatem intraverint, per decem annorum spacium duraturam, ita tamen, super quocunque
censu annuo per ipsos Judeos infra dictum decennium persolvendo prefati cives nostri cum eis
toncordaverint, quod idem census totaliter in melioracionem sive construccionem muri et
barchani ipsius civitatis et nullas alibi convertatur. Promittimus eciam dictos Judeos in liber-
tate eis per nos concessa ac cives in recepcione census per dictum decennium tantum pro
fabrica muri et barchani predictorum nullatenus impedire, nec pati per quempiam impediri."
— Dat. Prage proxima IV feria post dominicam Quasimodo geniti a. d. MCCCXLI*.
Ex orig in arch. Budwic. cop. Mus. Boh. — Alteram copiam communicavit mecum d. C. Kópl, prae-
fectus arch. c. r. gub. Boh.

 

 

46

