Addenda et corrigenda. Anni 1307—1308. 767

litteris, quas cum presentibus vobis remittimus, nobis precepistis, sic processimus plebanum
de Byela presentibus ydoneis personis, videlicet Sybotone sacerdote, Hertlyno et Gotscalco
juratis in Byela secundum juris formam ad instanciam prepositi Vallis b. Virginis citavimus,
locum et tempus per omnia, sicut in predictis litteris continetur, sibi assignando. Hec autem
citacio facta est dominica, qua cantatur: ,Esto michi." Post hec autem in die cineris predicte
partes, videlicet dictus prepositus de Valle b. Virginis ex parte una, et plebanus in Byela
ex parte altera, tundentes ad concordiam nobis presentibus in hunc modum concordaverunt:
Sepedictus prepositus sepefato plebano de Byela de perceptis decimis cuiusdam curie, que
est in Longa Villa, quas septem annis sustulerat, penitus pepercit, plebanus vero de Byela.
dicte ecclesie Vallis b. Virginis predietam decimam, scilicet tres strichones quolibet anno,
que a predicta curia singulis annis feed perpetuo libere resignavit. Qualiter autem dicta
ordinacio debeat confirmari, vestro icio karissime magister committimus arbitrandum."
Diplomat. mon. Vallis S. Mariae Pana in bibl. c. reg. Prag.

  

1952) 1308, 20 Maii. Pictavis.

Philippus, Francorum rex, Heinrico, Boh. regi, de electione Romanorum regis. —
,Effrenata mortis severitas dignitati parcere nescia vel etati serenissimum principem A.,
clare memorie quondam regem Romanorum illustrem, nuper tulit de medio, sicut fame discur-
rentis preloquium nos docuit et fidelis nunciorum assercio propalavit. Cuius mortis cognitio
intima mentis nostre gravis doloris aculeo sauciavit; vim tamen doloris huius curavimus freno
racionis compescere, cum regulariter universe carnis lubricum in hac parte quemcumque necces-
sitet, et presertim ne divine potencie, que supra cuncta tenet imperium, resistere videamur.
"Verum quia eiusdem regni nostro regno contermini, ut tenemur ex debito caritatis, honoris
et commodi titulos appetimus ampliari, ipsius regimini personam ydoneam, strenuam, reipublice
utilem et opere fructuosam cultus divini muneris fidei orthodoxe universalis sancte matris
ecclesie ac promotionis negocii Terre Sancte, quam proh dolor conspicimus nationum abomina-
bilium pedibus goneuicart nostrorum exigencia peccatorum, circa cuius oppressionem celeriter
amovendam principum anxie versari debet intencio, zelatricem
ardenti desiderio prefici cupientes. Quia tamen occupacio negociorum urgencium, pro quibus
expediendis presentiam summi pontificis hiis diebus adivimus, nos detinet irretitos, quominus
super electione futuri principis et litteris et nunciis valeamus vobiseum habere plenius collo-
quium et tractatum, amiciciam vestram nobis karissimam, de qua plene confidimus, attení
requirendam duximus et rogandam, quatinus de prefixione diei super electionis dicte negotio
facienda seu de tractando super hoc quoquo modo placeat precum nostrarum obtentu desistere
et per vos electores et amicos vestros, quos futura tangit electio, viis et modis quibus pote-
ritis comode facietis desisti, quousque super hoc propositum mentis nostre vobis duxerimus
aut litterarum affatibus vel nunciorum oraculo lacius explicandum, quod disponente domino
ad utilitatem tocius reipublice facere proponimus e vicino." — Dat. Pictavis die lune ante
Ascensionem domini.

Forschungen zur deut. Gesch. XVI, 362.

 

