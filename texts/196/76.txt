70 Emler, Regesta. Bohemiae

fertones. Preterea supra montem iacent lanei duo et vna quarta cum media soluentes in censu
quilibet marcham mediam leuem; sunt et alii duo cum medio lanei et vna quarta, quorum
quilibet soluit in censu vnum cum medio fertonem leues, quatuor tamen exclusis vineis,
quarum tres decimas dant, quarta vero medium fertonem annis singulis censuare consuevit,
— nobis ad ipsam civitatem mensuratis et pertinentibus ab antiquo communiter viginti duas
marcas, quinquaginta sex grossos prag. pro marcha computando, et vnum lotonem. De molen-
dinis autem sex ad nos et successores nostros pertinentibus XV mensuras tritici et totidem
siliginis et viginti nouem grossos in festo b. Michaelis annis singulis census nomine soluere
teneantur. Berna vero generalis, si qua regno Boemie imposita fuerit, de agris et hereditatibus
ciuium ipsorum per collectores ad hoc deputatos exigatur estimacione census agrorum eorun-
dem, ortis ciuium ipsorum pro solucione berne specialiter non grauatis eo, quod in agrorum
suorum et ciuitatis mensuris antiquitus sunt locati. Pauperes autem, operarios ac alios ante
dictam ciuitatem residentes pro eo, quod collectas soluunt — — cum ciuibus a solucione berne
duximus absoluendos et decernimus perpetuo absolutos. Ceterum molendina duo dicte ciuitati
adiacencia super fluuio Belyn, quorum vnum sex, alterum vero quatuor grossos pragenses
nobis soluere consueuit, bernam cum ciuitatis ipsius hereditatibus dare perpetuo tenebunt.
Indulgemus insuper, vt dicti ciues possessiones, bona et predia quorumcumque possint.
emere, vasallorum et religiosorum nostrorum bonis dumtaxat exceptis; ipsi eciam ciues
pauperes et homines suos irrequisito iudice ciuitatis Vsk aut alio per se iudicare poterunt
licite et inpune. Decernimus eciam et volumus, ne ciues predicti occasione bonorum sic per
eos, vt predicitur, emptorum non possint nec debeant ad iudicia prouincialia per quempiam
trahi seu aliqualiter iudicari, verum si cuiquam aduersus eos competere videatur, id coram
iudice et iuratis dicte ciuitatis Vsk studeat in iudicio expediri. De bonis eciam sic per eos
emptis ipsi ciues nobis et successoribus nostris contribuciones inpositas soluere tenebuntur.
Preterea volumus, quod, si ciuitati predicte per nos aut successores nostros sfeuram seu
exaccionem aliquando inponi contingat, quibusdam fortassis ciuibus ipsam steuram minus bene
soluentibus liceat ipsius ciuitatis iuratis ad colligendam ipsam steuram deputatis totum id,
juod negatum fuerit, nostro nomine exigere et in vsus ciuitatis et vtilitatem euidenter neces-
sarios conuertere nostre gracie sub obtentu. Insuper condicionem ciuitatis predicte ac statum
cupientes reddere meliores damus et concedimus ipsis civibus officium vecture, quod vulgariter
schrotamt dieitur, vt ex prouentibus ipsius officii comodis et melioracioni ciuitatis salubrius
valeat prouideri.^ — Dat. in Chomutow feria VI in octaua b. Jacobi ap. a. d. MCCCXXX V^.
Ex orig. confirm. regis Caroli IV d. Pragae 21 Nov. 1349 in arch. civit. Uscensis.

183) 1335, 29 Jul. Apud Pontem Sorgie.

Benedictus papa XII episcopo Olomucensi mandat, ut Bartholomaeum Gerlaci, cano-
nieum ecclesiae Satzensis, modo provisionis apostolicae in canonicum ecclesiae Pragensis
recipi faciat. — Dat. apud Pontem Sorgie Avinion. dioc. IV kal. Aug. pontif. anno I^.

E reg. autogr. in tab. Vatic. Chytil, Cod. dipl. Mor. VII, 49.

