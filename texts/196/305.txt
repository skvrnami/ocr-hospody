et Moraviae, Annus. 1840. 299

et solicitudinibus habendis, ut absque difficultate jam dicta pecunia et quae statum hic infra
tangitur, plebano, capellano et plebezano praehabitis annis singulis assignentur; census autem

inuus forsan unius sexagenae et dimidiae, quem de nostra propria pecunia etiam ad com-
munem utilitatem praedictae ecclesiae in Bezdes intendimus comparare, deserviant fabricae
aut ornatibus ipsius ecclesiae, cum opus fuerit, vel etiam pauperibus scolaribus inibi degentibus
et in ecclesia parochiali divinis officiis deservientibus ac deum pro praedictis animabus
devote orantibus et vicissim praedicto capellano ad supradictas missas in praefata capella.
dicendas, eo operantibus ita, ut singulis annis jam dicta sexagena cum dimidia, prout ad jam
tactos pios usus magis necessarium et salubre pro quolibet tempore plebano et senioribus
de plebe videbitur, per praefatum plebezanum pro tempore ab eis electum fideliter impen-
dantur. Quidquid autem vel culpa plebani aut patroni vel plebis aut ex quacumque eorum ne-
gligentia non censuariorum seu domini abbatis aut prioris praedictorum ex praemissis ministeriis
et piis usibus exequendis uno anno neglectum fuerit, sequenti anno proximo suppleatur, ita ut pro
qualibet missa neglecta duae per duos presbiteros ordinentur, et sic de ceteris impendendis. Et si
in tertio anno non fuerit suppletum et impensum, quod in jam dictis annis duobus praeter-
missum fuerit seu neglectum, extunc de praedictis censibus annuis et redditibus praedicti
monasterii Aulae Regiae fratribus pro salute et animabus praedictorum devote deum exo-
rantibus pro ipsorum fratrum pitantiis deserviatur et impendatur, quantum pro illa negli-
gentia domino abbati et priori praedictis videbitur rationabile per integrum sequens triennium
ac etiam ulterius tam diu, quousque per supradictos plebanum et plebezanum ad praehabita
eligendum et per seniores de plebe saepedictae parochialis ecclesiae provisum fuerit ac de
neglectis legitime satisfactum et certificatum, quod ulterius non fiat aliqua negligentia in
praemissis, alioquin si iterato postea negligeretur ministerium et pius usus praefatus, hujusmodi
negligentia puniatur more jam praehabito, quotienscumque facta fuerit, et semper in poenam
negligentium proveniat ex censibus praedictis in utilitatem fratribus saepedicti monasterii
tantum, quantum eis videbitur per illud sequens triennium et ultra juxta modum proximo
jam notatum. Si vero, quod absit, frater noster Heinricus praedictus infra unum annum a data
praesentium computandum, infra quem tamen tenetur sex sexagenas ad praedictum ministerium
de suo proprio ipsi ecclesiae expedire, negligeret cessante impedimento manifeste legitimo
comparare sex sexagenarum grossorum pragensium redditus, ut supra dictum est, ad idem
remedium et divinum ministerium impendendos, ex tunc in poenam suae negligentiae proximo
anno sequenti teneatur superaddere unam sexagenam, et sic septem sexagenas solvat de
proprio illo secundo anno et nihilominus, quantum de primo neglexerat, ad remedium praeno-
tatum. Quod si hoc non faceret et in proximo anno tertio praedicta integraliter non suppleret
nec praedictos redditus compararet, ex tunc statim finito illo anno tertio domus nostra praedicta.
totaliter cedat praedictae ecclesiae in Bezdes quoad communem ejus utilitatem et pium
exercendum ministerium praenotatum, prout est superius declaratum, et etiam quoad neglecta
per ipsam ecclesiam ad utilitatem fratrum monasterii saepedicti, refusis tamen per plebanum et
plebezanos in Bezdes praedicto fratri nostro duodecim sexagenis grossorum pragensium datis
neptae nostrae dominae Clarae, uxori Pesconis aurifabri, partem dictae domus tum inhabitanti

38*

  

