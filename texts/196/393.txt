et Moraviae, Annus 1341, 387

beratione et gravitate, cogente justitia publice habitos et solemniter publicatos; quibus constat,
eundem Ludovieum omni jure regali et imperiali, si quod sibi competebat, fuisse privatum.
Nec etiam te latere credimus, quod idem praedecessor universis patriarchis et episcopis,
aliisque personis ecclesiasticis quibuscunque sub poena suspensionis ab officio et beneficio
ei excommunicationis, quam eos incurrere voluit ipso facto, nisi inhibitioni hujusmodi effi-
caciter obedirent, duxit districtius inhibendum, ne praedicto Ludovico tanquam regi seu in
regem Romanorum electo super iis, quae ad regnum vel imperium Romanorum aut ejus
regimen pertinerent, quovis modo parerent, adhaererent vel intenderent seu praestarent per
se vel alium seu vel alios directe vel indirecte, publice vel occulte auxilium, consilium vel
favorem, nec nomine regni vel imperii praedictorum aut dominii cujusvis per eum usurpati
in illis ei vel aliam sati: i sub quocumque velamine impendere atten-
tarent. Quibus poenis et sentencijs adeo ipsos ligari et astringi voluit et decrevit, acsi propriis
eorum nominibus nominati fuissent specialiter et expresse. Quas quidem poenas et sentencias
Henricum, archiepiscopum Maguntinum, metropolitanum tuum, eidem Ludovico tanquam regi
seu in regem Romanorum electo in praemisis publice ac notorie parendo, adhaerendo et inten-
dendo ac praestando per se et alios auxilium, consilium et favorem, non est dubium incurrisse.
Licet igitur ex praedictis processibus praedecessoris eiusdem et poenis contenüis in eis cre-
damus te plenissime informatum, qualiter circa ipsum archiepiscopum debeas te habere, tamen
in iis, quae statum tuum respiciunt et salutem, adiicere apostolicae instructionis et jussionis
instantiam utile ac necessarium reputantes, fraternitati tuae consulimus tibique per apostolica
scripta in virtute obedientiae districte praecipiendo mandamus, quatenus eidem archiepiscopo,
qui non solum indiscrete sed etiam infideliter in premissis se habuit et habet ad praesens,
poenis et sententiis contentis in dictis processibus propterea involuto in nullo pareas vel
intendas, nec per tuos subditos, quantum in te fuerit, parere vel intendi permittas: nam si
talia faceres, quod absit, essent a via salutis deviatio et manifesta periclitatio status tui.
Et si forte idem archiepiscopus in tantam prorumperet temerariae persecutionis audaciam, ut
ad parendum sibi per se vel alium seu alios te quovis modo requireret, vel urgeret, tu memor
apostolicae doctrinae omnino studeas plus Deo quam hominibus obedire, in devotione et
fidelitate Romanae ecclesiae firma constantia persistendo, sicut hactenus te credimus perstitisse.
Nos enim omnes et singulos processus contra te vel subditos tuos communiter vel divisim per
eundem archiepiscopum vel quemvis alium eius nomine, postquam fuit eisdem poenis et sen-
tentiis involutus, forsitan super hoc habitos, vel quos eum per se vel alium seu sdios facere
contingeret in futurum, exnunc, donec ad unitatem ecclesiae redierit, cassamus, irritamus
ac cassas et irritas, prout sunt, fore decernimus ac nullius existere roboris et momenti.* —
Dat. Avinione X kal. Augusti pontif. a. VII*.
Balbinus, Misc. dec. I, lib. VI, p. 32. — Raynaldus Annales eccl XVI ad a. 1341.

 

961) 1341, 24 Jul. Pragae.
Johannes, Boemiae rex ac Lucemburg. comes, homines mon. Luthomyslensis ab omnibus
subsidiis et exactionibus per quinque annos liberat. — Not. oc, ,quod pensantes grauia debi-
49*

