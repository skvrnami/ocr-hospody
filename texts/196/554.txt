548 Emler, Regesta. Bohemiae

celebratis et eciam exercetis, prout volunt sacrorum canonum sanctiones, nullatenus admit-
tatis, decernentes exnunc vocem ipsorum nullam esse quoad supradicta; sed quidquid cum
ipsis et per ipsos factum fuerit in premissis, esse irritum et inane nec habere alicuius roboris
firmitatem. Preterea cum propter elecciones factas nuper in monasterio Sderasiensi Prag.
diocesis et in aliis locis nonnulle magne et inutiles expense facte fuerint et fiunt in magnum
dampnum ordinis et domorum nostrarum, ideo nos volentes dispendiis predictarum domorum
obuiare et eciam viam et modum ad tales actus faciendos de cetero precludere, volumus et
mandamus, quod ad solucionem dictarum expensarum, que racione alicuius eleccionis seu
eleccionum facte sunt, monasterium Sderasiense vel alia monasteria siue domus minime obli-
gentur vel ab aliqua domo racione predicta aliquod subsidium repetatur.' — Dat. Avinione
XIV die mensis Novemb. a. d. MOCCXLIII*.
Ex orig. c. r. bibl. Prag. cop. Mus. Boh.

 

1352) 1343, 17 Nov. Avinione.

Clemens papa VI Karolo, marchioni Moravie, respondet, se circa ea, que tangunt
factum Ludovici de Bavaria nondum deliberare ad plenum potuisse, cum aliis arduis negociis
sit prepeditus, negocium Andree ducis Calabrie, ,quod coram nobis groestalter agitur," se
habere favorabiliter commendatum. — Avinione XV kal. Dee "o a.

"Werunsky, Excerpta ex reg. Clementis VI et Innocentii VI p. 2.

1353) 1349, 19 Nov. Pragae.

Remundus de Honicz et Albertus de Rizzut controversiam super bonis in Rizzut
Jenzoni de Grunberch decidendam committunt. — Fatemur, ,quod super omni questione, lite
et controversia, quae super bonis in Aizzw, quae quondam d. Jesco de Rizzut possedit, inter
nos utrobique sunt aliquamdiu ventilatae, in d. Jenzonem de Grunberch, judicem curiae
regiae, dudum viva voce compromisimus, et denuo in totum compromittimus in his scriptis
ad manus — — d. nostri, d. Johannis, episcopi Olomucensis, bona fide nostra vice juramenti
praestita, praesentibus promittentes omnino stare contenti in eo, quod dictus d. Jenzo inter
nos — — ordinaverit super bonis et lite praedictis, et id ipsum utrimque facere et tenere
ac explere inviolabiliter et sincere, alioquin, si quis ex nobis contra praedicti d. Jenzonis
pronuntiationem — —- facere quovis modo praesumpserit, is ab omni jure, quod pro se
virtute tabularum terrae aut alias quomodolibet habuit, cadat protinus ipso facto, et non
possit alteri, qui pronuntiationem ipsius d. Jenzonis tenuerit, nec alteri alicui bona eadem
tenenti super bonis ipsis in judicio terrae vel alias ubicumque de jure vel de facto ullam
movere in perpetuum questionem. Cui quidem poenae nos ambo — — submittimus." — Act.
et dat. Pragae in die b. Elizabeth a. d. MCCCXLIII*.

Ex orig. bibl. Prag. cop. Mus. Boh. — Chytil, Cod. dipl. Mor. VII, 380.

