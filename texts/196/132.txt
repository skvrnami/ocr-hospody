126 Emler, Regesta. Bohemiae
316) 1336, 22 Jul. In castris Seveld.

Johannes, B. rex, Lucemburg. comes, vasallis provinciae Glacensis ius patronatus
ecclesiarum in bonis eorum sitarum confert. — , Vobis gratiam facimus specialem, concedentes
vobis, in vosque et heredes vestros perpetuo transferentes ius patronatus et praesentandi
plenamque et liberum dantes praesentibus facultatem, quatenus quisque vestrum omnia et
singula ecclesiastica beneficia in bonis suis in terra Glacensi sita, cum vacaverint, authoritate
propria utpote verus legitimus patronus concedere, ad ipsa presentare, et iisque libere di:
ponere valeat, personam idoneam suo convenienti praeposito pro suae libitu voluntatis (prae-
sentando), sine aliqua nostra vel successorum nostrorum aut aliorum quorumque requisitione,
licentia aut mandato, exceptis Glacensis, Habelschwerdensis, Landecensis et Wünschelburgensis
civitatum ecclesiis duntaxat, quas praesentationi nostrae et successorum nostrorum penitus
reservamus; promittentes vobis pro nobis (et) successoribus nostris vos et heredes vestros
contra huiusmodi nostram donationem non molestare, impedire nec molestari, impediri seu
gravari per quempiam permittere. Hortamur itaque d. episcopum Pragensem et eos, quorum
interest vel intererit, praesentes et futuros, quatenus ad praesentationem vestram ac vestrum
cuiuslibet nomine vestro personas praesentandas per vos ad ecclesiastica beneficia vacantia,
aut quamprimum vacaverint, sine difficultate aliqua exhibitis cerimoniis et solemnitatibus,
quae in his adhiberi consueverunt, debeant confirmare. — Dat. in castris Seveld in festo
s. Mariae Magdalenae a. MCCCXXXVI.
Bühmer, Acta Imp. 781.

 

317) 1336, 27. Jul. Pragae.

Fr. Johannes, prior domus s. Thomae fr. Heremitarum ordinis s. Augustini, Henricus,
plebanus de Monte Kutnis, mag. Henricus, juris peritus, et Miroslaus, notarius publicus euriae
episcopalis, arbitri electi in causa inter Katharinam Paurin, Elizabeth Pilgremin, Annam
Rostin ceterasque sorores monasterii s. Mariae Magdalenae sub monte Petrino ipsis adhe-
rentes et Andream, earum generalem praepositum, exorta eandem hoc modo componunt. — »Pro-
nuntiamus, — — partes praedictas et partem d. praepositi sororum debere inantea bonos
sinceros amicos fore — — et quod omnes displicentiae, rixae et odia ex quibuscunque causis
exorta sint mortua et sopita; appellationem vero per partem Katharinae dictae Paurin ac ei
adhaerentium interpositam et electiones hinc inde omnium feminarum in ipso monasterio
factas cassamus — — eis ad electionem novam, ut omnes in unam concordarent personam,
procedendi arbitraria potestate de priorissa plenam concedentes potestatem, alias praepositus
ipsis, si eligere nequiverint, ut praemittitur, de alio monasterio quocunque eiusdem ordinis
de priorissa idonea quantocius providere teneatur. Pronuntiamus etiam, ipsum praepositum
eisdem dominabus de pane, cerevisia ac lignis de bonis earum iuxta possibilitatem. substantiae
et necessitatem earum debere providere; super qua providentia suam conscientiam oneramus, et
quod dominae, quae se sentiunt contra ipsum praepositum plus excessisse, veniam petant humi-
liter et devote, et ipse eas debet recipere ac indulgere eisdem ac super omnibus dispensare

