660 Enler, Regesta Bohemiae

quicumque pro tempore fuerit, det et persolvat dicto rectori pretaxatam pecuniam in quatuor
temporibus anni, videlicet qualibet sexta feria quatuor temporum per unam sexagenam cum
dimidia in proximis quatuor temporibus incipiendo, et hoc faciat deinceps annis singulis
indilate. Si autem in dictis terminis, ut predictum est, eidem rectori dictus magister
hospitalis pecuniam non daret supradictam, extunc duas sexagenas grossorum eidem rectori
infra unum mensem a die solucionis computando dare tenebitur quilibet predictus magister
et debebit. Si autem iterum dictas duas sexagenas infra eundem mensem idem magister dare
neglexerit quocumque modo, extunc locus dicti hospitalis sub interdicto debebit permanere,
quem et nos canonica monicione premissa ex nunc prout ex tunc ponimus sub interdicto,
quod interdictum tam diu durare volumus, donec dicte due sexagene assignentur dicto rectori
integraliter et ex toto. Item volumus et precipimus et mandamus, ut idem rector altaristas
non impediat, si qui fuerint confirmandi, sed pro posse suo eosdem pocius promovere debeat
cum effectu, et cum eisdem in omnibus licitis et honestis caritative vivere debeat et se con-
formare. Precipimus eciam dictis altaristis, si qui fuerint, prefato rectori reverenciam exhibere
condignam in lieitis et honestis, ipsum in divino offiio non impediendo seu in actu licito
qualicumque, sed magis se mutuo et caritative conforment et conservent ad divinum officium
tempore debito celebrandura. Item volumus et mandamus, ut idem rector iuxta voluntatem
fundatorum, que est merito adimplenda, officia per se vel per alium die Lune missam pro
animabus defunctorum, aliam die Martis de sancta Anna, que est ibi patrona, terciam die
sabbati de beata Virgine; et hoc faciat nisi festum duplex impediat, aliis autem diebus
officiet, sicut deus sibi inspirabit, seinper unam diem sibi non celebrem pro requie, si voluerit,
in septimana retinendo, si autem non officiaverit per se vel per alium, ut predictum est, die
requiei excepta, extunc penam quatuor parvorum ipsa die, qua non officiaverit, volumus
ipsum incurrere ipso facto. Qui quidem parvi dari debent ipsis infirmis eodem die per dictum
rectorem sub testimonio magistri hospitalis antedicti, quod si idem rector, ut dictum est,
facere neglexerit, extunc per magistrum hospitalis debebit sibi de censu suo duplum defalcari,
quod predictis infirmis debeat similiter assignari. ltem volumus et mandamus, quod dictus
rector cum suis clericis et altaristis, si qui fuerint, primas, vesperas et missam voce alta
sollempniter in duplici festo pro posse decantent sub pena quatuor parvulorum antedicta.

m volumus et mandamus magistro hospitalis, qui pro tempore fuerit, ut locum licitum et
honestum infra tales muros hospitalis vel in ipso hospitali dieto rectori pro mansione et
habitacione debeat assignare. ltem volumus et mandamus, ut idem rector tempore debito
veniat ad commodum suum, ne impediat quiescentes in ipso hospitali, et hoc ad signum
campane s. Spiritus cum sonatur ad ,Ave Maria", qui si contrafecerit, denuncietur nobis,
quem nos castigabimus pena condigna. Item volumus et mandamus, quod se non absentet
a dicto hospitali, et hoc sibi iure communi non competit, nisi de speciali licencia diocesani
et consensu patronorum hospitalis memorati. Item volumus et mandamus, quod si ipsum
hospitsle divina gracia mediante ad alciora cresceret vel in rebus temporalibus augmentum
reciperet, ex tunc per ipsos patronos dicto rectori melioracio fiat, qnam melioracionem
ipsorum patronorum conscienciis committimus et eorum consciencias sub divini terminacione

