682 Enler, Regesta. Bohemiae

,Hinc est, quod nos tuis supplicationibus inclinati, quod quilibet episcopus cismarinus aut
abbas, cui usus pontificalium sit incessus, catholicus tamen et apostolice sedis communionem
et gratiam obtinens, in tua et successorum tuorum regum Boemie presentia, ubicunque et
quandocunque, congruis tamen aliis ad hoc temporibus atque locis, si per te vel successores
eosdem de hoc fuerit requisitus, etiam in pontificalibus missarum solennia celebrare et
solenniter benedicere, locorum metropolitani aut diocesanorum vel superioris alterius cuius-
cunque non obtenta vel petita licentia, licite valeat, deuotioni tue tenore presentium indul-
gemus.* — Dat. Avinione II non. Maii, pontif. a. IV9.

Ex orig. arch. c. r. aul Vindob. — Balbinus, Misc. dec. L lib. VI, p. 42. — Chytil, Cod. dipl. Mor.

VII, 483. Extr.

1698) 1346, 6 Maii. Avinione.

Clemens papa VI modum de asservando diademate regum Bohemiae instituit. —
,Exhibita siquidem nobis dilecti filii, nobilis viri Karoli, marchionis Morauie, primogeniti
carissimi in Christo filii nostri Johannis, regis Boemie illustris, petitio continebat, quod ipse
ob deuotionem et reuerentiam s. Wenceslai, olim regis Boemie, de nouo fieri fecit quoddam
satis preciosum regium diadema, illudque glorioso capiti dicti sancti, cuius corpus in Pra-
gensi requiescit ecclesia, donauit et fecit apponi ea intentione, ut ab ipso capite non debeat
amoueri, nisi dumtaxat quando regem Boemie, qui pro tempore fuerit, de nouo coronari uel
alia per eundem regem solennia, que regalis diadematis usum exigerent, in ciuitate uel
suburbiis Pragensibus solenniter contingeret celebrari, quo casu liceret prefato regi diadema
ipsum recipere, sic tamen, quod ipsum eadem die coronationis uel celebrationis huiusmodi
eidem beato capiti reponere teneatur. Verum quia ipse marchio, sicut eadem subiungebat
petitio, pertimescit, ne aliqui propter magnam preciositatem ipsius dyadematis seu aliam
causam ipso dyademate in aliis abuti presumant, nobis humiliter supplicauit, ut super hoc de
oportuno prouidere remedio dignaremur, nos igitur ipsius marchionis in hac parte deuotis
supplicationibus inclinati, auctoritate presentium districtius inhibemus, ut nullus, tam clericus
quam laicus, cuiuscunque preeminentie, dignitatis aut status existat, audeat uel presumat
dyadema predictum quocunque modo, titulo, Occasione uel causa alienare, distrahere seu
pignori obligare, alioquin omnes et singulos, qui secus attemptare presumpserint, preter alias
penas in tales a canone promulgatas excommunicationis sententiam, a qua non nisi prius
dyadema ipsum capiti predicto reposuerint, nec tum per alium quam per Romanum pontificem
preterquam mortis articulo absolui possint, incurrere uolumus ipso facto." — Dat. Auinione
II non. Maii, pontif. nostri anno IV.

Ex orig. arch. capit. Prag.
1699) 1346, 6 Maii. Avinione.

Clemens papa VI indulgentias ecclesiam s. Viti Pragensem visitantibus concedit. —
,Cupientes igitur, ut ecclesia Pragensis sub honore et vocabulo b. Viti martiris fundata, in
qua bb. eiusdem Viti, Wenceslai, Georgii, Adalberti, Egidii, Ludmille et Stanislai corpora
cum nonnullorum aliorum sanctorum corporibus, sicut asseritur, requiescunt, congruis hono-

