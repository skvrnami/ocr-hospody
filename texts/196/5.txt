PROOEMIUM.

Hoc volumine amatoribus rerum Bohemicarum quartam praebeo partem operis,
quod a tempore Pfemyslai Ottocari IL, regnum Bohemiae suscipientis, contexere in-
choaveram et usque ad obitum regis Johannis persecutus sum. Optavi quidem arden-
tissime, ut operis summam extremis Caroli IV. diebus terminare possem, et sperare
coepi aliquando rem esse successuram, sed iam video provectae aetatis labentes annos
viresque languescentes obstare, quominus ea, quae obversantur animo, ad finem per-
ducantur. luvenilibus nervis et illaeso vigore opus erit, ut negotium promoveatur.
Quotidianus enim usus et quae saepissime audiuntur desideria magis magisque nio-
nent, ut Regesta Bohemiae ad initium belli Hussitici procedant,
siquidem Codex quoque Bohemiae diplomaticus, iam ante centum annos propositus et
in nonnullis suis partibus haud exiguo labore praevio tractatus ad idem tempus est
proferendus.

&borem eiusmodi maiorem esse, quam qui unius hominis viribus absolvi
possit, manifestum est omnibus, nullaque auxilii videtur aptior esse ratio, quam si
ab aliqua societate nostra scientias promovente vel ab alio instituto duo vel etiam
plures industrii acquirantur investigatores, qui omnem suam operam in tali negotio
collocent. Quantus autem labor maneat eos, iam ex egregio illo Alphonsi Huberi
libro, ,Die Regesten des Kaiserreiches unter Kaiser Karl IV.^, cognosci potest; is
enim liber summa atque nonnunquam nimia brevitate adhibita tantum efficit volumen,
quantum in hac nostra Regestorum parte conspicitur. Mihi quidem persuasum est
Bohemiae Regesta, si eodem, quo in lucem edi sunt coepta modo ab anno 1346
usque ad annum 1419 continuentur, alia sex non minora hoc, quod nunc praebemus,
volumina esse impletura. Itaque cum ad tantum opus perficiendum vires mihi non
suppetere videam, id saltem opto ex animo, ut, quod adhuc superest, ab aliis ad
effectum adducatur.

