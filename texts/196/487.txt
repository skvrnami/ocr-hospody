et Moraviae, Annus 1342. 481

1201) 1342, 29 Dec. Brunae.

Karolus, regis Boemiae primogenitus, marchio Mor., civitati Redisch confert censum
annuum, quem Judei in ea degentes ei dare annis singulis tenentur. — Dat. Brune in crastino
Paecotium. beatorum a. d. MCCCXLIII^.
ig. eiusdem civ. Chytil, Cod. dipl. Mor. VII, 384. — Huber, Reg. K. Karl IV, p. 15, n. 161.

1208) (1342?).

Karoli, [B. regis primog. marchionis Mor.] ordinatio ratione reparationis pontis Pra-
gensis. — Not. oc, ,quod inter legationes alias per d. genitorem nostrum karissimum, regem
Boemie, nobis factas, idem genitor noster nobis specialiter mandauit districtius et iniunxit,
vt super constructione et reformatione pontis Pragensis sollicite intendere, et circa reforma-
tionem huiusmodi magistrum et fratres ordinis Cruciferorum cum stella domus hospitalis in
pede pontis Pragensis debeamus in suis libertatibus et iustitia fauorabiliter prosequi et fouere.
Nos itaque cupientes paternum mandatum, vt tenemur, exequi reuerenter, super premissis
habito nostrorum consiliariorum diligenti consilio et deliberatione matura, in hoc recedimus
et finaliter totaliter duximus ordinandum, quod iidem Cruciferi theloneum et alias vtilitates
ex parte census illarum villarum duntaxat et bonorum, dicto hospitali et fratribus eiusdem
propter reparationem pontis collatorum videlicet et datorum ad pontem ipsum et reforma-
tionem ipsius plena cum integritate vsque ad consumationem pontis prefati imponere et im-
pendere teneantur, quo reparato seu perfecto omnes huiusmodi prouentus, thelonei ac census
ad fratres et idem hospitale vt antea pleno iure deseruient et perpetuo pertinebunt, impedi-
mentis et conditionibus omnibus procul motis. Hoc autem sine omni dolo et malo ingenio
intelligi volumus in hunc modum. Quod si forte, quod absit, aliquo impedimento vel causa
illegitima interueniente seu ex alia malitia pontem ipsum per longa tempora non contingeret

formari, quandocunque in tantum fuerit reparatus, quod commode et competenter sine
periculo equis et curribus transiri poterit, dicti fratres cum stella sua bona omnia denuo
libere et pacifice possideant cum censibus, prouentibus, theloneis ac vtilitatibus omnibus
supradictis. Decernimus nihilominus auctoritate presentium statuentes, quod vniuersi et sin-
guli homines, res et materias pro hospitali predicto et eius curiis deducentes, durante seu
currente ipsius pontis reparationis tempore ad danda thelonia nullatenus arceantur. Volumus
etiam, quod dicti fratres Cruciferi de omnibus bonis ipsorum, quibuscunque censeantur nomi-
nibus et terminis, a solutione thelonei sint exempti et omnimode supportati, et quod sepedicti
fratres seu Cruciferi hominesque hospitalis ad alia quecunque subsidia pro reparatione ipsius
pontis quomodolibet facienda nequaquam coherceri, angariari debeant seu compelli. Statuimus
insuper, quod de illa cista, in qua sunt prouentus sepedicti et alia emolumenta, que pro
constructione dicti pontis per Christi fideles data et ministrata fuerint seu modo quouis
euenerint, conseruanda, ciues Pragenses duas claues et ipsi Cruciferi tertiam clauem habere
debebunt, et sic de negotio scire et interesse, quod in constructione pontis sepedicti ipsorum
etiam Cruciferorum consilium requiri debeat et haberi. Mandamus igitur capitaneis, camerariis,

61

