et Moraviae, Annus 1346, 695

modi celebrande debuerunt, voluerunt et potuerunt commode interesse, dicta die et loco
pretacto ad hoc apto, honesto et consueto presentibus, ac inter dictos principes et me
unacum ipsis deliberacione et tractatu providis et maturis prehabitis, dictis quoque electo-
ribus et me ulterius in dicto electionis negocio rite et legitime procedere cupientibus, post
diversos tractatus prehabitos dicti electores principes et ego, consideratis sollicite et. diligenter
pensatis circumstanciis et statu diversarum personarum, per quas seu per quam regno et
imperio vacantibus possit utilius provideri, tandem in illustrem et magnificum principem et
d. Karolum, pretacti d. regis primogenitum, marchionem Moravie, virum utique catholicum,
orthodoxe fidei professorem ac fervidum zelatorem dei et sanete sponse sue matris ecclesie,
et ministrorum eiusdem devotum et humilem, constantem et firmissimum amatorem, in
milicia strenuum, in iudicio iustum, in consiliis providum, in universa morum venustate pre-
clarum, ad dignitatem imperialis celsitudinis obtinendam sufficientem et habilem et ydoneum
infirmitate nostri temporis considerata communiter reputatum, litterarum sciencia non expertem,
de alto et generoso sanguine dominorum imperatorum, regum et principum procreatum, in
etate debita constitutum ac in cunctis agilibus pro reformacione sacri imperii et pro regi-
mino tocius reipublice quam plurimum circumspectum, divina disponente clemencia direximus
vota nostra, ipsum in Romanorum regem in imperatorem postmodum promovendum rite et
concolditer ac sollempniter eligendo, sperantes et firmam in domino fiduciam obtinentes, quod
per ipsius magnificenciam et magnanimitatem ac per strenuitatis merita, fidei puritatem et
constaneiam sacrosancta Romana ac universalis ecclesia possit et debeat, potenter et viriliter
defensari, et in spiritualibus et temporalibus votiva suscipere incrementa, et eciam respublica
dirigi provide et sibi superno suffragante auxilio gubernari. Electione autem huiusmodi cele-
rata eam clero et populo copiose multitudinis ibidem existenti fecimus publicari, et post-
modum dictus noster electus, qui presens extitit, pretacte electioni de se facte, debita per
nos interpellatus instancia, licet ex humilitate ad culmen tante celsitudinis se insufficientem
et indignum asserens, multipliciter excusaret, nobis tamen vehementer instantibus divinis
nolens contraire disposicionibus, ad gloriam altissimi reverenter consensit, proprios humeros
immense sarcine predicto annexe culmini submittendo: quapropter vestre immense clemencie
voto unanimi eum dictis principibus meis collegis tam devote quam humiliter supplico in
hiis scriptis, quatenus dictum electum in Romanorum regem in imperatorem promovendum
paternis ulnis benignius amplectentes, pens regem Romanorum nominantes et reputantes,
eidem munus consecrationis et dyadema sacri imperii de sacrosanctis raanibus vestris confe-
rendo dignemini loco et tempore piii favorabiliter impartiri, ut sciant et intelligant
universi, quod posuerit in lucem gentium vos dominus et per vestre sanctitatis arbitrium
orbi terre post nubilum exoptata serenitas elucescat. Ceterum, ut beatitudo vestra cognoscat
evidencius vota omnium electorum principum pretactorum presencium in predictis omnibus
et singulis concordasse et in peticione huiusmodi existere unanimes et concordes, presentes
eleccionis litteras sigilli mei munimine sanctitati vestre transmitto ex certa mea sciencia
roboratas, et quilibet pretactorum meorum coelectorum super hiis ad sanctitatem vestram
eiusdem in effectu tenoris et continencie litteras suis sigillis munitas, prout inter nos est

  

