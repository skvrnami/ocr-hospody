542 Emler, Regesta. Bohemiae

Quare vos et quemlibet vestrum monemus et hortamur in domino, quatenus ad suscipiendam
visitationem ipsam vos taliter praeparetis, quod irreprehensibiles inveniri potestis (sic).

Et praesertim circa carnis incontinentiam, quae proh dolor! vt ex veridica relatione
percepimus, in toto clero istius diocesis dominatur, quod imprudenter quam plurimi dei
timore postposito etiam in propriis domibus publice detinent coneubinas: quod si invenerimus
talibus nefandissimis voluptatibus deservire, ipsos beneficiis eorum privabimus, et nil hilo-
minus taliter erga eos rigorem canonum pariter et statutorum erga eos provincialium et
synodalium exsequemur, quod cedet ceteris in exemplum.

Omnibus insuper presbyteris et ceteris clericis praeter alias poenas a jure statutas,
et sub excommunicatione et privatione officii et beneficii, quas ipsos ex nunc canonica moni-
tione praemissa incidere volumus ipso facto, ne ferrum ignitum vel aquam, in qua purgandi
merguntur, quae, ut canon asserit, fabricante diabolo est inventa, benedicant nec benedicendo
interesse praesumant, firmiter inhibemus.

$i ad audientiam nostram pervenit, quod quam plures presbiteri certum titulum
beneficii ecclesiastici non habentes, in nostra diocesi et praesertim in civitate Pragensi, de
quibus etiam an sint presbiteri dubitatur, per ecclesias divagantur, missas singulas pro VI
vel IV parvis seu alio certo numero denariorum celebrantes; et contingit quandoque, quod
amore pecuniae et amplioris lucri turpitudine excoecati quidam ex eis plures quam unam
missam in diversis ecclesiis in suarum animarum dispendium et scandalum plurimorum missas
celebrant una die: nos igitur circa hoc volentes de opportuno remedio providere, omnibus
ecclesiarum rectoribus seu eorum vices gerentibus, quocunque nomine censeantur, in virtute
sanctae obedientiae et sub excommunicationis poena firmiter inhibemus, ne de cetero tales

girovagos ad celebrandum in suis admittant ecclesiis; sed qui ad officiandum suas ecclesias
necessitatem habuerint, sacerdotes eosdem, quos habere voluerint, nobis vel officiali nostro
examinandos de ipsorum conditione et an rite fuerint ordinati, ante omnia studeant prae-
sentare. Quibus demum, receptis idoneis in domibus suis propriis, seu alibi, de expensis
etaliis necessariis, ut ipsis vagandi materia subtrahatur, decenter, prout inter se convenerint,
studeant provideri.

Volumus etiam, quod omnes clerici nostrae diocesis et praesertim praelati et canonici
nostrae kathedralis ecclesiae armis offensibilibus non utantur et habitum et tonsuram deferant
clericalem; quod si infra hinc et festum Natale domini adimplere neglexerint, contra ipsos,
prout visum fuerit, dei suffulti auxilio procedemus.

Ceterum quia statutum nostrorum antecessorum de jejunanda vigilia Epiphaniae
domini et beati Viti et Modesti et Corporis Christi, quod nullum hactenus fructum attulit,
quinimo tetendit transgressoribus laqueum venenosum: unde volentes animarum periculis,
quae procul dubio ex ipso statuto proveniunt, obviare, ipsum statutum et ipsius poenam,
(alia jejunia, quae per ecclesiam sunt instituta, firmiter observari mandantes), statuimus aucto-
ritate del ominipotentis et ea qua fungimur revocare in toto, devotioni suae quoad hoc per
quemlibet non derogando. In cujus rei testimonium praesens statutum sigillorum nostrorum

