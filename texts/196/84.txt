18 Enler, Regesta. Bohemiae
202) 1335, 3 Sept. In Alto Castro.

Karolus, rex Hungariae unionem init cum Johanne, rege Bohemiae. â€” Not. oc, ,quod
nos et filios nostros ac heredes heredumque nostrorum successores et regna nostra cum inclito
principe domino Johanne, eadem gratia rege Bohemie illustri et comite Lucemburgensi, fratre
nostro carissimo, ac magnificis dominis Karolo, primogenito, marchione Morauie, et Johanne,
duce Karinthie, filiis eiusdem, ipsorum heredibus, cupientes fraterne dileccionis vinculo viri
et cum ipsis in sinceritatis affectu indissolubilis amicicie firma constancia, perpetuo et in-
uiolabiliter permanere, absque omni dolo et dissimulacionis fraude, pure et deuote, presen-
tibus nos obligamus, simul cum Lvdowico, nostro primogenito, ad sancta dei euangelia corporali
prestito sacramento promittentes, quod nos et filii nostri eorumque heredes dictum dominum
Johannem, regem Bohemie, fratrem nostrum, et filios suos predictos eorumque heredes ac
regnum suum Bohemie predictum, cum terris eiusdem regni contiguis contra omnes et quos-
libet homines, cuiuscunque condicionis, status et honoris existant, exceptis inclitis principibus,
d. Roberto, Jerusalem et Sicilie ac Cazimiro, Polonie regibus, nec non filiis et heredibus
eorundem et patruorum nostrorum et generaliter omnibus proximis, nobis in linea consangui-
nitatis attinentibus in Italia et in quibuslibet eius partibus constitutis, volumus et tenebimur
perpetuo adiuuare, ita videlicet, quod, si ipse rex aut sui heredes extra metas regni sui Bo-
hemie hostilem processum contra vicinos et confines eorum aduersarios vel ipsorum alterum

habuerint, ex tunc ad peticionem ipsorum gentis nostre armigere et sagittarie subsidio et
auxilio, prout melius poterimus, ipsum vel filios suos ac eorumdem heredes nos vel filii
nostri aut eorundem heredes cum tota nostra regni Hungarie potencia adiuuare sine fraude
et dolo promittimus et debemus. Si autem metas predicti regni sui Bohemie quispiam vel
quipiam eorundem aduersarii intrauerint, ipsum et filios suos ac eorundem heredes et regnum
cum pertinenciis suis contiguis potenter et hostiliter inuasuri, ex tunc nos et filii nostri vel
filiorum nostrorum heredes eundem regem Bohemie, filios suos aut heredes eorum cum tota
nostra regni Hungarie potencia ad requisicionem suam, filiorum aut heredum suorum pro-
mittimus personaliter et tenebimur adiuuare. Et e conuerso idem frater noster rex Bohemie
siue in eodem statu et honore regio, quo nunc existit, siue in quemcunque alium eminen-
ciorem statum et honorem feliciter deueniat et ascendat, cum filiis suis predictis et heredibus
eorum nos, filios nostros et filiorum nostrorum heredes ac regna nostra, contra omnes et
quoslibet homines, cuiuscunque honoris et preeminencie titulis prefulgentes, nullo penitus
excepto, teneantur et debeant, prout melius poterunt, perpetuo adiuuare, expressione simili
mediante, quodsi extra metas regnorum nostrorum processum hostilem contra nostros aduer-
sarios vicinos et confines nos vel filii nostri aut eorumdem heredes habuerimus, extunc nos,
filios nostros et eorumdem heredes ipse rex Bohemie, filii sui et filiorum suorum heredes ad
peticionem nostram gentis eorum armigere et sagittarie subsidio sine fraude et dolo, prout
melius poterunt, adiuuabunt. Si autem metas regnorum nostrorum quispiam vel quipiam
intrauerint, nos, filios nostros aut eorum heredes ac regna nostra hostiliter inuasuri, extunc
ipse frater noster, rex Bohemie, et filii sui et eorum heredes nos, filios nostros ac eorumdem.

 

