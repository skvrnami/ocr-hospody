et Moraviae, Annus 1339. 261

mit der minne, ob sie mügen, mit unser baider wissen, oder mit dem rehten nach irem besten
gedunchen an unser wissen, in aht tagen, als si ze Franchenfurt chomen sind. Und waz die
Íunf alle ainmueticlichen sprechent, oder der merer tail under in, daz sol maht han, und
sullen och wir daz zebeder siten halten angeverde; und von wederm tailsi gemant werdent,
der sol in geschriben geben die sache, dar umb er si dann manet. Wederr tail och gemant
hat, als vor geschriben ist, der sol daz dem andern tail zeitlich kunt tun, daz er zu den
vorgenanten fursten gen Franchenfurt chomen mueg oder senden. Wer och, daz der vorgenant
funfer ainer abe gieng, oder gen Franchenfurt niht chomen móht an argen list, an dez selben
stat sullen di andern vierer einen andern kiesen und nemen zu in uz den funfen, di her nah
geschriben stend, daz sind der erwirdig bischof Albrecht von Passowe, der durchluhtig herzog
Albrecht von Oesterich, die edeln manne, graf Wilhelm von Hollanden, graf Adolf vom Berge
und graf Ulrich von Wirtenberg, welhen man dann under in gehaben mag. Und wer, daz
man der keinen gehaben moeht, so sullen die selben vier einen andern zu in kyesen, swen
si wellend, der si aller best duncht zu den selben sachen; und sullen di funf dann maht
haben, als vor geschriben ist. Dise vorgeschriben artikel alle und ir ieglichen besunder
haben wir ze beder sit mit guten trewen geheizzen stet, ganz und unzerbrochen behalten, und
dar wider nimmer ze tun noch ze chomen. Und ze einer grossern sicherhait sullen unser
dez keysers sun, margraf Ludowig von Brandenburg, und herzog Stephan von Beyern, und
unser kunig Johan von Beheim, Karl, margraf ze Merhern, und Johann, graf ze Tyrol, ze den
heiligen swern und och ir brief dar uber geben, daz selbe zetun und da wider nimmer ze
chomen. Och haben wir keyser Ludowig uz unsers swagers kunig Johan von Beheim rat ge-
nomen die edeln manne Petern von Rosenberg, Berehtold von der Lyppen, Wilhelm von Lant-
stein, Henigyn Bergk, Otten von Bergow, Heinrich von Rotenburg hofmaister, Engelmaren von
Villanders, Volkmaren von Spowr, Chunrat von Schennah und Degen von Vilanders. So haben
wir kunig Johan von Beheim uz unsers herren keyser Ludowig rat genomen di edeln manne
Berchtolt, grafn ze Hennenberg, Berchtolt, grafn ze Graispah und Marsteten, genant von Nyffen,
Ulrich, graf ze Wirtenberg, bruder Wolfram von Nellenburg, maister Tutsches orden ze Tutschen
landen, Gerlachn, grafn ze Nassow, Johan, burgrafen ze Nurenberg, Kraften und Lutzen von
Hohenloh, bruder Heinrich von Zipplingen commentiwr und Dyepolden den Guzzen von Lyp-
heim, die alle zweinzig och ze den heiligen swern und ir brief dar uber geben sullen, daz si
uns ze baider sitt dar zu halten und wissen, als verr sie muegen, daz wir mit dheinen sachen
wider di vorgeschriben unser sun und rihtigung tun oder chomen." — Der geben ist ze
Franchenfurt an dem palmabant, da man zalt von Kristes geburt driuzehenhundert iar, dar
nah in dem neun und dreisigestim iar, in dem funf und zwainzigestim iar unser keyser
Ludowig riche, und in dem zwelften dez keysertumes.

Huber, Gesch. der Vereinigung Tirols mit Oesterreich p. 145. — Weech, Kaiser Ludwig der Bayer und

Kónig Johann von Bóhmen p. 123. — Bübmer, Reg. Imp. p. 124, n. 1980 et p. 206, n. 256, p. 406, 805.

