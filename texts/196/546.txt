540 . Enler, Regesta. Bohemiae

dignitate praefulgeant, ne sibi adhaereant consilio et auxilio vel favore publice vel occulte.
Qui vero fecerint, processus sedis apostolicae contra ipsum Luduicum et Sibi adhaerentes
prouulgantes (sic) se noverint incurrisse; quos processus, ut tenemur, ipsius sedis apostolicae
reverentia contra tales executioni debitae studebimus demandare. Mandantes universis et
singulis, ut proxime, cum ad vestras ecclesias vos redire contigerit, quilibet vestrum die
dominico vel festivo processum praedictum, prout praemittitur, solemniter debeat publicare.

Excommunicamus insuper et anathematizamus in his scriptis Petrum presbyterum,
filium quondam Diwischii de Dobroniez, qui contra communem ordinationem et statum univer-
salis ecclesiae parochialem ecclesiam in Netolicz citra confirmationem seu institutionem
nostram violenter occupat et per alios nomine suo detinet occupatam. Monentes omnes et
singulos, cujuscunque conditionis, dignitatis, praeminentiae fuerint sive status, ne sibi, in tanta
pertinacia constituto, praestent consilium, auxilium vel favorem publice vel occulte: alias contra
ipsos tamquam divinae et ecclesiasticae ordinationi resistentes, prout nostrum spectat officium,
mediante justitia procedemus.

Omnes etiam nobis diocesana lege subjectos hortamur in domino, ipsis in suorum
remissionem peccatorum nihilominus injungendo, quatenus accensi zelo orthodoxae fidei in
exterminium haereticorum ferventer assurgant, illos, quos haereticorum receptores, fautores
vel defensores vel super his infamatos aut alias vehementer suspectos noverint, nobis vel
inquisitoribus pravitatis jam dictae a sede apostolica vel a nobis specialiter deputatis denun-
tient fideliter secundum statum et possibilitatem cujuslibet tamquam cooperatores idonei et
christianae fidei zelatores.

Ceterum intelleximus, quod oratio dominica et symbolum apostolorum ab illiteratis
laicis secundum arbitrium cujuslibet proferatur, ex quo in cordibus fidelium, cum unus asserat
alium male dicere, scandalum oritur. Quare omnibus parochialium ecclesiarum rectoribus seu
eorum perpetuis vicariis in virtute sanctae obedientiae et sub interminatione maledictionis
aeternae praecipimus et mandamus, quatenus secundum modum et formam, quae in carta
praesenti exprimitur et vulgari bohemico et teutonico appropriatur, et non alium, cujus copiam
immediate recipiant, ipsam orationem dominicam et symbolum plebisanos suos per se et per
alios diligenter informent.

Licet autem in statutis provincialibus caveatur expresse, quod omnes usurarii male-
dicti singulis diebus dominicis et festivis per plebanos locorum vel vicarios eorum excom-
municati districte pronuntiantur: quia tamen quam plurimi in ipsius executione (excommuni-
catione Ms) statuti se exhibent notabiliter negligentes: nos eorum desidiam excitantes,
ipsorum cuilibet in virtute sanctae obedientiae firmiter praecipiendo (sic), quatenus statutum.
ipsum cum obedientia, qua decet, viriliter exsequantur, alioquin, si non fecerint, ipso facto
se noverint sententiam excommunicationis incurrisse.

Mandantes nihilominus ecclesiarum presbyteris, quod in ecclesiis suis diebus solem-
nibus per se vel per alios publice faciant proclamari, ut si qui sunt, qui contra usurarios
vel ipsorum sedes (sic), ratione usurae quidquam habuerint actionis, ad consistorium in (sic)

