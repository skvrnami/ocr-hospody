et Moraviae. Annus 1346, 693

et assensu, et penitus nihil attemptare, per quod nobis in dicta hereditate possit. diminutio
census nostri aut detrimentum praefatorum jurium aliquatenus suboriri. Oves quoque nostrae
et pecora et nostrorum pauperum in praedictis bonis pascentur libere, ubi sine dampno fieri

poterit, et ipsorum pecora in bonis abbatiae versa vice. Nullus vero ibidem residens de suo
laneo agrum, ortum seu pratum alteri vendere, legare vel impignerare seu quovis modo
sequestratim alienare poterit seu debebit, sed totum suum laneum aut medium seu quartale
et non minus vendere de nostra licentia poterit hominibus nobis aptis. Verum si quis censum
suum et alia jura praescripta nobis non persolverit certo tempore et statuto, pro prima vice
medietatem possessionis suae et quidquid habuerit juris perdet; si secundario neglexerit, ex
tunc altera medietas cum jure suo ad monasterium nostrum absque omni contradictione sicut
et prima absolute et libere revertetur, hoc tamen expresso moderamine, quod si ipsis homi-
nibus per incendium, grandinem seu alio quovis modo infortunium, quod deus avertat, com-
muniter eveniret, condescendemus eisdem generosius, ita tamen, quod id, quod pro tunc non
valent, sequenti anno vel quanto cito eis melior fortuna arriserit, nobis impleant et persolvant.
Ceterum praefato Petro propter ipsius locationis sollieitudinem et ut ipsi et sui heredes et
successores nobis fideliter pareant ac de supradictis juribus respondeant cum effectu, et in
maoiribus nostris necessitatibus nobis ad serviendum prompti et parati existant, unum liberum
laneum dedimus, ut est praemissum, addentes quoque sibi et suis heredibus propugnaculum
ibidem in Casnaw cum omnibus stabulis annexis; alia vero habitacula et commoda circa
ipsum propugnaculum ad vitanda futura jurgia taliter distinguentes, videlicet quod cellarium
lapideum cum granario, quod super ipsum est, ad communitatem hominum ibidem residentium
communiter in perpetuum pertinebit, nec ipse judex aliusque juris plus in eisdem cellario
et granario quam alter habebit, nec debet ipsos homines in praefato suo communi commodo
quomodolibet impedire. Camera vero lapidea, quae refectorium dicitur, circa ipsum cellarium
cum granario, quod super ipsum est, ad ovile nostrum seu ad nostrum monasterium libere
pertinebit; nec judex, nec rustici umquam in hiis poterunt sibi juris aliquid vendicare.
Fabrum etiam ipse judex et sutorem in communi area ponere poterit et locare, molendinum
quoque sub piscina nostra ibidem, sine dampno tamen ejusdem piscinae et ut eam eo dili-
gentius custodiat, si sibi utile videbitur, poterit instaurare. Judicium praeterea in praefata
villa idem Petrus et sui heredes exercebunt praesente tamen aliquo speciali nostro commis-
sario, ita quod nobis de omnibus emendis cedant duo denarii, sibi unus, exceptis tribus causis,
videlicet stupri, homicidii atque furti. Et quidquid extremum demeretur supplicium, hoc ad
nos et nostrum monasterium specialiter pertinebit. Pro omni etiam errato et delicto ipse
Petrus et sui successores in nostro comparebunt judicio atque stabunt. Sane saepedictus
Petrus et sui successores debent ibidem in Casnaw personaliter residere. Ipsum quoque
laneum liberum non debent nec poterunt a judicio separatim alienare vendendo seu obligando,
scilice& neque commoda et aedificia sibi data. Quando vero jurisdictionem suam vendere
voluerint, tenentur et debent nobis et nostris successoribus eam primitus exhibere, et si
nobis ipsam non placuerit emere, ex tunc tali vel talibus debent et poterunt vendere, de
nostro tamen consilio et assensu sub eisdem conditionibus, quibus ipsi eam possident, quem

