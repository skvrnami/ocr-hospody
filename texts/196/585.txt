et Moraviae, Annus 1344. 579

trium proborum virorum ad hoc specialiter electorum talis, prout in talibus casibus fieri
consueuit iuxta dampni quantitatem. Preterea ius patronatus altaris supradicti cum censibus
et personam presentandi ad idem altare pro me reseruo ad tempora dumtaxat vite mee; post
mortem vero meam capitulum Pragensis ecclesie de eodem altari cum censibus habebit et
habere debet perpetuis temporibus prouidere personam idoneam et bene meritam de ecclesia
predicta ad ipsum altare sine dilacione, que est et esse posset animabus preiudicialis, d.
decano Pragensi presentando, quem idem d. decanus tenebitur et debet de ipso altari inue-
Stire, prout suum officium postulat et requirit. Item dispono et ordino, quod minister altaris
predicti, qui nunc est vel qui pro tempore fuerit, per se sit et solus predictorum bonorum
et censuum possessor, director et gubernator, nisi velit ea alicui amico speciali seu fideli,
videlicet clerico sed non layco conmittere, hoc facere poterit de licencia patroni vel patro-
norum, qui pro tempore fuerint, speciali, dominium pro se semper retinendo in eisdem. Item
altarista predictus debet quatuor missas singulis septimanis in ipso altari per se vel per alium
perpetuis temporibus dicere vel legere, puta feria secunda pro fidelibus defunctis cum tribus
collectis, prima erit: Deus, qui nos patrem et matrem, secunda: Deus, qui inter apostolicos,
tercia: Fidelium deus, omnium conditor et redemptor; feria quarta pro peccatis cum tribus
collectis, vna pro peccatis, secunda de Sancto Spiritu, tercia: Deus, qui viuorum ; feria autem
sexta et sabbato dicet et leget missas consuetas, collectas de sancta Martha et de patronis
collectis propriis missarum adiungendo. Alias vero missas dicet, prout ei deus graciam inspi-
rabit, hoc adhibito et expresso, quod si predictus altarista, qui nunc est vel inantea fuerit,
predictas missas in altari predicto per se uel per alium in septimana non dixerit, vt prefertur,
Si prima, secunda et tercia septimana predictas missas dicere neglexerit, per d. decanum
supranotatum ab ingressu ecclesie suspendatur, et si non curauerit, arrestentur sibi census
per eundem; et si quarta septimana continuando predictas missas dicere, prout superius con-
tinetur, pe ipso facto sit altari et censibus priuatus et cadat a iure suo, quod sibi
competebat in eisdem. Et tunc ipsum altare cum censibus patronus vel patroni, qui pro
tempore fecit alteri conferent, prout superius est expressum et d. decanus predictus pre-
sentatum debet et tenebitur inuestire de bonis cum censibus et de altari memoratis. Preterea
quod vltimo scribitur melius memorie commendatur, — — ideo volens horam mortis preuenire,
legaui et exnunc lego, disposui, dispono et ordino, quod postquam deo volente debitum vni-
uerse carnis exsoluero et diem clausero extremam, de predictis bonis et censibus per sepe-
dictum altaristam b. Marthe, qui nunc est vel qui pro tempore fuerit, in anniuersario meo
due sexagene gross. predictorum sacriste assignentur distribuende more solito et consueto
dominis et ministris ecclesie Pragensis misse defunctorum vsque post commendam interessen-
tibus, recedentibus vero prius et absentibus nichil, nisi sint notabiliter infirmi et legittime
exeusati, tunc habeant eum aliis porciones. Item vnam Sexagenam gross. predictorum taliter
impendet predictus altarista: dabit enim octo grossos pro fiendis sexaginta candelis simpli-
cibus et duabus torticiis in missa defunctorum dominis et ministris distribuendis; item dabit
pro offertorio quinque grossos aut sexaginta paruos denarios eisdem dominis; item quindecim
grossos quindecim presbiteris dabit missas defunctorum eodem die legere volentibus pro
T3*

