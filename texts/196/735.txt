Addenda et corrigenda. Anni 1270—1271, 729

Theotonica, parrochianus in Miletin, presentauit litteras domini episcopi Pragensis honor. viro
d. Johanni, uicearchidiacono Gradicensi, quarum tenor talis est: [Sequitur tenor litterarum.
Johannis, episcopi Pragen. de limitatione parrochiae in Miletin de d. Prage 1271, 1 Octobr.]
Et ego Zwatoncius, magister scolarium in Gretz, et dominus Ebrardus, vicarius eiusdem
ecclesie, vocati per predictum d. Johannem, judicem delegatum, vt vniuersa iudicii acta con-
Scriberemus, interfuimus et ipsas litteras uidimus et legimus et prefato iudice nobis mandante
ipsas exemplauimus et eo interponente suam auctoritatem in publicam formam redegimus,
nichil addentes uel minuentes, per quod sensus uel littera immutatur. Act. in Grecz presen-
tibus d. Vrbano presbytero et d. Andrea, presbytero de Polischan, et d. Ottone, ciue Greczensi,
et d. Laurencio, plebano de Cyrnelowe, d. Gotsalcho presbytero, Christano, plebano de Plez,
et aliis quam pluribus. — Igitur [fer.] V* proxima ante Galli d. Johannes, iudex delegatus,
ad instantiam prefati d. S. actoris predictum A. fecit citari peremptorie, vt sequenti die post
festum Omnium sanctorum compareret coram eo, per se vel ydoneum responsalem paratus
supradicto domino S. in sua peticione, que talis est, de iusticia respondere: Coram uobis
d. Johanne, judice delegato venerabilis patris Pragensis episcopi, petit d. S. parrochianus de
Miletin, quatenus compellatis presbyterum A. de Horitz cessare ab iniuria et molestacione,
quam facit, non sinendo ipsum pacifice et quiete uti iure parrochiali in plebe de villa Marci,
cum dicta uilla seu homines ipsius sint de parrochia sua ex limitacione vener. patris eiusdem
Pragensis episcopi et ecclesia sua de Miletin fuerit in possessione vel quasi recipiendi ho-
mines et mulieres ipsius uille ad diuina et ecclesiasticam sepulturam. Vnde ab hiis, petit
predictum A, presbyterum compelli et prohiberi, desistere et cessare et sibi silencium per-
petuum inponi; tenore eciam rescripti de uerbo ad uerbum in citacione huiusmodi inserto, ut
reus plenius instrui posset et deliberare. Die uero termini ueniente ad presenciam iudicis
prefatus A. uenire contempsit et tandem denuo citatus ad conuincendam maliciam uenit et
contumaciter a presencia sua nil racionabile ostendens recessit. Judex uero instante actore
et recepta fide de tutacione rei per instrumentum et relacionem nuncii iurati pronunciauit
ipsum reum contumacem in hunc modum: Cum nos Jo. plebanus Greczensis ecclesie, dele-
gatus d. Jo. Pragensis episcopi, instante d. S. actore dominum A. de Horitz, fecerimus uno
edicto peremptorie pro tribus ad nostram presenciam euocari, vt paratus dicto S. de iusticia
responderet et ipse in termino nec per se nec per ydoneum responsalem curauerit, comparere,
prout de hiis omnibus nobis constitit per publica instrumenta, petente et instante dicto domino
S. ipsum A. pronunciauimus contumacem et ne uideatur de sua contumacia com[m]odum repor-
tare, quoniam nil obediencia prodesse uideretur humilibus, si contemptum contumacibus non
Obesset, ipsum A. in hiis scriptis sentenciando excommunicacionis uinculo innoi us,^ —
Act. in Grecz. Et nos Bohumilus, abbas de Oppatowicz, cum per testes subscriptos
constet, hec acta sollempniter confecta per duos uiros ydoneos et iuratos Zwatoncium vide-
licet et Ebrardum, sigillum nostrum duximus appendendum, cum super hiis per eosdem specia-
liter nobis fuerit facta fides."
Ex orig. arch. reg. Dresd.

92

