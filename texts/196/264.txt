258 Enler, Regesta. Bohemiae
662) 1339, 20 Mart. Franchenfurt.

Kaiser Ludwig und kónig Johann von Bühmen beurkunden ihre aussóhnung und die
bedingungen des zwischen ihnen zu stande gekommenen vertrages und bündnisses. — Wir Lu-
dowig oc und wir Johann oc veriehen oe, ,daz wir umb alle bruch, stoezz und ufluofí, di biz
uf disen hiutigen tag zwischen unser ufgestanden und ergangen sind, genzlichen und guetlichen
gesuent, gesetzt und luterlichen mit einander verriht sint, in aller der weiz, als her nach ge-
schriben stat. Bei dem ersten, daz wir keyser Ludowig der vorgenant unserm swager Johan,
kunig von Beheim, lihen und och verlihen haben daz kunichrich ze Beheim mit dem fürsten-
tuom und dem schenkampt, mit allen iren nuetzen und eren, di dar zu gehorent, di lehen
sind von uns und dem Romischen riche. Och haben wir verlihen und verleihen ime Merhern
mit allen wirden, eren und nuétzen, und swaz zu gehort, daz lehen ist von uns und dem
Roemischen riche. Ouch verleihen wir ime und haben verlihen, swaz in der grafschaft ze
Luetzemburg und in der grafschaft ze der Welschenvels von uns und dem riche ze lehen gat,
daz sin vater und sin vordern grafen daselbs her braht und gehabt hand von dem Romischen
riche. Da zu lihen wir ime und sinen erben und haben in ouch verlihen alle diw lant in
Polan, die er iezund inne hat, und die di fursten und ander luet von ime zelehen enphangen
hand, und alles daz reht, daz wir und daz riche dar an han oder haben muegen. Wir Johan,
kuenig ze Beheim, bekennen, daz wir die vergeschriben herscheft, daz kunigrich ze Beheim
mit dem furstentuom und mit dem schenchampt, Merhern, di grafschaft ze Lutzemburg, di graf-
schaft ze Welschemvels und die lande in Polan, die wir iezund inne haben, mit allen iren
nuetzen, eren, zugehorden, als diu von dem Romischen riche rürend und gand, von unserm
vorgenanten herren, keyser Ludowig, zu rehtem lehen enphahen und och en hangen haben,
und haben och ime und dem Romischen riche da von gesworn und gehuldet, als sitlich und
gwonlich ist und als wir durch reht suellen. Wir der keyser verlihen och Johan, grafen ze
Tyrol, des kuniges sun von Beheim, und sinen erben und haben och in verlihen die grafschaft
ze Tyrol daz Ynntal und swaz er in den selben landen iezund inne hat, daz von uns und
dem riche ruret, uzgenomen Ratenberg und swaz dar zu gehórt, daz suellen die vorgenant

uenig Johann ze Beheim und sin sun graf Johan uns und unsern kinden an widerrede ledig
und loz lazzen und widerantwurten zwischen hie und sant Johan tag ze sunnewenten, der
nehst kumpt, an geverde, als ander brief sagent, die uns der kuenig von Beheim dar uber
geben hat. Und wer, daz der selbe Johan, graf ze Tyrol, an erben stuerb, so suellen der
vorgenant kuenig, sin vater, und Karel, margraf ze Merhern, dez selben grafen bruder, di
selben lande von uns und dem riche ze lehen enphahen und haben, die weil si lebend. Und
wir der keyser suellen in si ouch lihen ze iren lebtagen, und wann si niht entsint, so suellen
si uns und dem riche ledig und loz sin. Wir kuenig Johan von Beheim gehaizzen och für
uns und unser kinde, daz wir furbaz unsern herren keyser Ludowig mit dheinen sachen hin-
dern noch irren süllen an andern lehen oder guten, die ime und dem riche iezund ledig sind
oder furbaz ledig werdent. Besunder suellen wir in und daz riche dar zu furdern. Wir kuenig
Johan von Beheim verzeihen och für uns und unser erben aller der rehten, die wir gehabt

