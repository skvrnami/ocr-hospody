404 Emler, Regesta. Bohemiae

1012) 1341, 27 Sept. Pragae.

Johannes, episcopus Prag. monasterio Brewnouiensi ecclesias parochiales in Nezamisliez
et Choczebus prope Melnik incorporat. — ,Hinc est, quod cum monasterium Brewnouiense
— — per diue memorie s. Adalbertum, predecessorem nostrum, gloriosum martyrem, patronum
ac apostolum gentis nostre, in honore s. Benedicti fundatum ac dotatum ac per pium Boleslaum
ducem in honore ipsius sancti Adalberti reparatum atque dotatum et per felicis recordacionis
d. Johannem XV, sancte Romane sedis antistitem, ad peticionem predicti s. martiris Adalberti
priuilegiatum et in suis libertatibus confirmatum ex vicinitate ciuitatis Pragensis et hospitum
mumerositate plurima plerumque gestet incommoda, ac fratres inibi domino seruientes et alii
aduene propter carenciam aquarum diebus quadragesimalibus piscium solacio sint totaliter

estituti, nos ipsis paterna pietate succurrere cupientes, ne per inmoderati oneris grauitatem
possit in eis monastici ordinis profectus inpediri, habito prius cum — — confratribus nostris
karissimis, dominis Arnesto decano, Thoma archidiacono, Michaele scolastico totoque capitulo
nostre Pragensis ecclesie maturo ac diligenti sepius reiterato tractatu — — ob meliorem
sustentacionem fratrum predicti monasterii Brewnouiensis et ut magis sufficiant ad incunbencia
onera supportenda, ecclesias Nezamislicz, Choczebus prope Melnik parrochiales nostre dyocesis,
in quibus ipse abbas et conuentus ex fundacione et institucione primeua et ex antiqua ac
actenus obseruata consuetudine ius obtinent patronatus, eidem monasterio Brewnouiensi in-
corporamus et in perpetuum anectimus et vnimus, ipsasque ecclesias et ipsarum quamlibet
cum omnibus bonis mobilibus et inmobilibus, iuribus et vtilitatibus, fructibus ac pertinenciis
vniuersis, quocumque nomine censeantur, in ius et proprietatem prefati monasterii Brewno-
uiensis transferimus et ipsas eisdem monasterio tam in spiritualibus quam in temporalibus
in totum subicimus et cum pleno iure tradimus et donamus, volentes, vt rectores ipsarum
eeclesiarum ad monasterium prefatum solummodo debeant habere respectum. Cedentibus vero
seu decedentibus rectoribus ipsarum ecclesiarum abbas, qui pro tempore fuerit, et suus con-
uentus auctoritate ipsis per nos plenarie tradita et concessa possint libere fratres seu monachos
sui ordinis in eisdem ecclesiis instituere et destituere, prout et quando vtilitati monasterii
crediderint expedire. Insuper ecclesias parrochiales Brumow, Kostelecz circa Zwiecow et Brzyst,
quarum quedam ab ipsarum fundacione et quedam tempore, cuius non exstat memoria, sunt eidem
Brewnouiensi monasterio tam in spiritualibus quam in temporalibus plenarie subiecte, prout
super hiis sumus certo cercius informati, que ecclesie per fratres dicti monasterii a retroactis
temporibus gubernantur et pacifice possidentur, ad maiorem certitudinem et fratrum predicti mo-
nasterii Brewnouiensis quietem et pacem de consilio, voluntate et expresso consensu atque col-
laudacione predictorum decani tociusque Pragensis capituli ipsas ecclesias monasterio Brewno-
uiensi pleno iure subiectas esse fatemur, ita tamen, quod iura nostra ac successorum nostrorum
nec non legatorum et nunciorum sedis apostolice ac archidiaconorum, decanorum et aliorum,
quorum interest, per hanc ii et seu

in nullo penitus paciantur, sed salua et illibata perseruentur. Recognoscimus insuper cenobium
Brewnouiense predictum plenum ius et proprietatem habere percepcionis denariorum fumalium,

 

 

