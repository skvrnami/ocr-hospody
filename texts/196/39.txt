et Moraviae, Annus 1334. 33

petere in futurum in predictum monasterium et, eius collegium Lupus infrascripta quoque
onera et modos dicto inponimus monasterio et eius collegio sub anathemate vinculo perpetuis
temporibus irrefragabiliter duratura. Statuimus etenim primo, ut in pe monasterio omni
die in perpetuum sine intermissione, sola feria sexta paraschewen dumtaxat excepta, dicatur
missa sub nota de sancta Maria virgine: ,Salue sancta parens* cum alleluia temporibus illis,
quibus ecclesia illud tenet, pro nostrorum ac aliorum Christi fidelium remedio peccatorum
preter alias missas dicendas de tempore et quas requirit celebrancium devocio sacerdotum.
"Volumus eciam sub eodem anathematis vinculo statuentes, ut, cum vocacione diuina de pre-
sentis vite ergastulo fuerimus assumpti, dies anniversarii nostri sub hac forma per collegium
prefati monasterii perpetuo peragantur, ita videlicet, quod in quolibet die nostri anniuersarii
predieti de proventibus dicti monasterii fiat pitancia in decem marcis denar. grossorum
Pragen. sexaginta grossos pro marca qualibet computando, aut valoris eiusdem, si hane mo-
netam vmquam contingerit (sic) forsitan immutari, dominis canonicis, vicariis, ministris et
clericis Pragensis ecclesie, campanatoribus et matronis. Quarum de nouem marcis prandium
pro presentibus tantummodo canonicis, vicariis et ministris cum clericis predictis procuretur
ad vescendum et edendum per eosdem in refectorio ad hoc deputato, nequaquam tamen pre-
bendas eiusdem prandii ad domos suas seu hospicia deportandas, mediam quoque marcam in
oblacionibus et candelis, quarum vna fiat candela dicta pokladnicze in wulgari, que in ipso
nostro anniuersario per noctem ardeat in cappella scti. Wenceslai, conuerti precipimus. Et
reliquam mediam marcam conuersam in paruis denariis pro missis defunctorum comparandis
distribui disponimus, cuilibet sacerdoti missam defunctorum volenti dicere sex parvos denarios
cum candela assignando. Et si forsan eodem die anniuersarii tot misse haberi non possent,
in quantum media marca predicta se extendit, quod ex tunc diebus sequentibus illud, quod re-
siduum de eadem dimidia marca fuerit, in missis defunctorum totaliter impendatur. Statuimus
eciam, quod in prefato monasterio sit vel esse debeat omnino prepositus et canonici regulares
conuentum seu collegium inibi facientes, qui ex se seu collegio suo aliquem in prepositum,
cum prepositurum vacare contingeret, eligere valeant, quem ad regendum prepositure sue
officium viderint et senserint magis dignum, electum quoque suum Pragensi episcopo, qui pro
tempore fuerit, cui predictum monasterium inmediate subest et subesse debet, quam primum
commode ag studeant presentare ab eo, ut eidem electo confirmacionis munus et ut

curam animarum plebis et regimen dicti collegii et monasterii in spiritualibus et tempora-
libus emilia devote et humiliter petituri. Insuper ordinamus, quod prepositus monasterii
antedicti de consensu sui conuentus, ad quem et ad quos curam rei familiaris et guberna-
cionem hospitalis, quod circa pontem, quem nun√© ibidem in Kudniez construimus, pro vsu et
receptacione infirmorum eciam fundauimus et fundamus, principaliter volumus pertinere, aliquem
de canonicis eiusdem monasterii in dieto hospitali ponere studeat et locare, qui infirmos et
pauperes in eodem hospitali decumbentes in eorum necessitatibus habeat procurare, cui hospi-
tali pro sustentacione ipsorum infirmorum villam Bwdiniz, que de nouo eidem monasterio
obuenit et accreuit, concedimus et donamus. Ceterum nequaquam ad prefatum collegium
dieti cenobii alterius nacionis aliquem recipi admittimus, nisi sit Bohemus, de vtroque pa-

5

