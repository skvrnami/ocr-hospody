644 Emler, Regesta. Bohemiae

concordiam, ut ex gestu eorum perpendimus, multum affectent, tamen votis eorundem nisi
audiendo annuere non voluimus pro hac vice, ut medio tempore intentionem d. nostri pape
eirca exterminium dicti Bavari, prout a nobis recessistis, scire possumus. Quod competencius
et commodius fieri posse non credimus quam per electionem nostri primogeniti in Roma-
norum regem, quia ex tunc potestati dicti Bavari decresceret per recessum a dicto Bavaro
fidelium imperii, videncium se habere caput aliud et eciam causam recedendi ab ipso Bavaro,
non obstante iuramento sibi prestito. Alias etenim si dominus papa et ecclesia ad hoc nobis
suos favores et promociones efficaciter non impenderent, cum nedum per dictum Bavarum et
eius filios, quin ymo per Cracovie regem et plurimos Sarracenos eorumque adiutores hostiliter
impugnemur, ut de rege Ungarie taceamus, soli semper, cumque nullum preterea de regno et
terris nostris adiutorium habuerimus nec habemus, comode resistere et dampna magna inferre
nostro adversario non possemus. Unde abhinc infra mensem ad tardius in Lutzelinburc in-
tentionem dicti d. pape finalem, in quantum eam scire poteritis, circa premissa fideliter
rescribatis, ut per hoc in agendis cautius dirigamur. Nam ex tunc consiliarii nostri cum.
predictis duce et comite forte convenient iterato et Bavarus se Frankenvort conferret, et nos
eciam fortasse appropinquabimur ad audiendum oblata. Sed penitus nullum finem sumemus
nos et marchio, filius noster, nisi dominum nostrum papam primitus alloquamur, apud quem
&mbo vel alter nostrum esse intendimus circa Nativitatem Christi instantem ad capiendum
finem, prout expedit, in premissis. Scientes, quod nullas cum Bavaro aut cum aliis inimicis
nostris treugas habemus, sed omnes in festo beati Martini proxime expirarunt. Item in crastino
Sancti Andree exequiis recolende memorie domini quondam W. comitis Hollandie, consobrini
nostri karissimi, intendimus interesse, maxime ad impediendum, ne Bavarus optineat partes
illas. Porro non lateat vos, quod licet d. Moguntinus suos nuncios super eius reconciliacione
ad curiam destinavit et sue absolucioni intendat, hoc tamen non fit ex devocione seu incli-
nacione, quam habeat ad ecclesiam, sed magis ex eo, quia se per Bavarum vidit relictum et.
inimicis, videlicet dicto duce et marchione Missenensi, lantgravio Hassie et de Spanheim et

Nassowe comitibus, undique circumdatum. Unde advertat dominus noster papa et ecclesia,
ut idem Moguntinus quo ad suam reconciliacionem ante nostrum vel dicti filii nostri ad eos
adventum (responsum) habere non valet quovis modo, quia de multis viva voce informare
poterimus, de quibus scribere nobis non expedit pro hac vice."

óhmer, Acta imperii p. 749, n. 1052. — Bóhmer, Reg. Imp. p. 411, n. 902.

1616) 1345, 1 Nov. In Egra.

T. Hermannus de Nouo Foro ordinis domus Theuthunicae recognoscit. sub sigillo fr.

— prioris domus et fratrum Praedicatorum in Égra, domum eorum in Neylstete dimi-

ium mansum terrae, qui fuit Heynriei camerarii, praebendarii eorum, possedisse. — Testes:

Fr. Theodericus; lector fratrum Praedicatorum, d. Bertoldus, plebanus in Artzberg, d. Jacobus

de Thoepla sacerdos et alii. — Dat. in Egra a. d. MCCCXLV?, in die Omnium sanctorum.
Ex orig. arch. reg. Dres.

