518 Emler, Regesta Bohemiae

state et in eo rectori curie in Skirla uel alteri, si nobis uidebitur expedire, committere uices
nostras, vt et ipsius uille possessores gaudere ualeant iure et consuetudinibus ac lege iudici-
aria hucusque habitis et consuetis. Item est ibi dimidius mansus libere per Swachonem
seruitorem emptus, de quo uoluntarie assignauit monasterio nostro dari per se et heredes
suos imperpetuum singulis annis vnum fertonem, de steyris uero et exaccionibus debet sub-
portari. Seruitores autem taliter reseruamus, quitquit pro illis facere decrenerimus, in nostra
permanere debet libertate." — Dat. in Ozzek a. d. MCCCXLIII, V nonas Jul.
E cod. dipl. mon. Osec. membr. saec. XIV, fol. 46.

1291) 1343, 5 Jul. Pragae.

Karolus, regis Boh. primogenitus, marchio Mor. Heynlino Eylower, civi et urborario
Chutnensi, castrum Burgleins in 2766 sex. gr. prag. Obligat. — Not. oc, quod ,cum dilectus
nobis Heynlinus Eylower, ciuis et vrborarius Chutnensis, nobis ad magnas precum nostrarum

' instancias et pro necessitate nostra preardua MMDCCLXVI sex. gros. prag. den. cum XL gros.
mutuauerit ista vice, nos volentes eum et suos heredes de huiusmodi summa pecunie certos
et securos reddere rehabenda et circa ipsam indempniter conseruare, sibi castrum DBurgleins
cum omnibus et singulis bonis ac vtilitatibus ad ipsum spectantibus, videlicet opidis, villis,
allodiis, agris cultis et incultis, siluis oc, quod licet obligari aut, vendi non possit nec debeat,
tamen in dictos Heynlinum et heredes ipsius propter sue probitatis merita pro eo tempore,
quo dictum castrum tenuerint, duximus de mere liberalitatis gracia transferendum, cum quoque
judicio prouinciali et omnibus iuribus ac prouentibus sibi debitis ab antiquo, et expresse cum
plena auctoritate regia atque nostra instituendi ac destituendi in prouincia Racobnicensi
prouincialem iudicem seu poprabtzonem et in zuda Sacensi beneficiarium seu vrsedniconem,
notarium et alios quoslibet officiatos suos, prout voluerint, quibus eciam officia sua in omnibus
exercere et exequi concedimus pleno iure. Cum eciam conductu et suis iuribus ac vtilitatibus
ad dictum castrum spectante et cum iure, si quod circa recepcionem collecte regie domino
seu rectori ipsius castri, qui pro tempore fuerit, consueuit, antiquitus pertinere, et cum aduo-
cacia bonorum claustralium ad tuicionem ipsius castri respectum habencium, cum insuper
omnibus iuribus et pertinenciis dicti castri, in quibuscunque rebus consistant, in tota dicta.
summa pecunie pignori tenore presencium obligamus tenendum — — per dictos Heynlinum et
heredes ipsius absolute et libere, fructibus, quoscunque inde perceperint, cum quibus expensas
ipsius castri et alia onera sufferant, in soltem nullatenus computandis, et possidendum per
eos pacifice et quiete ac sine quolibet detrimento, quousque de dicta summa pecunie et
aliis aecessoriis infrascriptis reddantur simul et semel per omnia expediti, sic quod in eo
beniuole et in ullo coacti penitus contententur. Et quia a predicto castro bona plurima, que
ipsi castro sufficienter ministrare consueuerant necessaria expensarum, preteritis temporibus
alienata et distracta existunt, ita quod ipsum castrum exinde defectum notabilem patitur in
expensis, ideo nos ad supplendum defectum huiusmodi ipsis Heynlino et suis heredibus IV
marcas regii pagamenti de vrbore et monete Chutnensium prouentibus percipiendas per ipsos
a data presencium sine discontinuacione qualibet singulis septimanis eo toto tempore, quo

