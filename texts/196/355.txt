et Moraviae, Annus 1341. 349

haben den gebrechen, den dy stat ze Prag hat, vnd den di sneider haben darinne gesezzen,
die manie vnbehend red sleizzen muzzen davon, dàs manie unchunder vnd vngewisser chnecht
auf irem hantwerk sich von aigener gewalt zv maister seczet, vnd wenn derselbe vroemder
leut guet als vil auf sich geporgt, das ers nicht vergelten mak ader wil, so entrínt, er-do mit.
von der stat. Des zeicht man denn di sneider in der gemain vnd nicht den schuldigen alain.
"Wir haben auch angesehen, das vil verstolens dinges von aschroten, die von sneider auf dem
lant vnd in der stat gesezzen, vnd auch von manigerlay leuten werdent heimlich verchouft
in der stat, das man des auch zeicht di sneider in der gemain, si haben ez verstoln, vnd
wartet nyemant darzv, von wan ez her chom, vnd wer schuldic daran sey. Vnd auf di red,
daz an sulchen sachen di stat furbas von schaden vnd der sneider er von vnbehender red
werd bewart, so geben wir vnd vinden in ze einem rechten, das sy vier gesworn maister
vnder in haben vurbaz zv aller czeit; die schullen alle jar die scheppfen chiesen, die des
jares gesaczet verden; vnd di selben vier maister schullen daz bewaren mit dez richters vnd
der scheppfen hilfe; vnd wer sich in Prag mit sneidwerc vil generen, der schol mit czwain
vnd dreizzic grozzen pfenning purger recht gewinnen gem richter vnd gen scheppfen, vnd
sol dar nach geben den maistern ein schok grozzer prager pfeuning in ir bruderschaft vnd
swenn er das gibt, so hat er bruderschaft vnd recht mit eynander, vnd swer sich dar auz
zeicht vnder in, er sei maister oder werd maister, der hat sein recht verlorn. Vnd derselbe,
der maister werden wil, sol purgen vor den scheppfen seczen vuer czehen schok grozzer
prager pfenning, daz er drey jar vnd drei tag mit der stat leit vbel und guet; vnd ob
derselbe di weil ieman in der stat sins gutes icht empfrumdete, do sol der puerg wuer
steen, als ver di czehen schok gelangen, vnd doch der stat ir recht gesche. Vnd wer
eins maisters tochter nimt, der dorf kein ander pfennig geben, den do mit er purger
recht gewint. Vnd der selbe, der maister wirt, sol des sweren vor den maistern, das er
sein hantwerk getrewlich vnd erleich wuerche; das selben sullen auch tuen zv disem mal
alain alle di maister, die ieczvnt in der stat sein. Wirt ieman von vnchuenst ein gewant
wersniten, der trag das vuer di maister, vnd swaz puezz di dor vber vinden, die sol der
sneider leiden; wirt auch ieman vberwunden mit den gesworn maistern mit einer halben ellen,
die bey einander eins tuehs sey, der hat sein recht verlorn, vnd sol ein iar die stat meiden.
"Vnd welcher meister verstolns chouft, der hat sein recht verlorn, als ob erz selb verstoln
het, vnd sol ein jar sein auz der stat. Dieselbe puezze sol auch leiden der maister, zv dem man
vindet newe vngefruemten dechlachen oder. halb. recke, dye nicht mit recht dar chomen sein;
vnd zv wem man ein valsch wambeis vindet, daz sol.man brennen zvm ersten mal, vnd zvm
andern mal alsam; begreift man es zv im zvm dritten mal, er hat sein recht verloren vnd
sol ein jar di stat meiden. Swo ein mentler newes wircket,.al& oft er do mit begriffen wirt,
sol erz verpuzzen, gem richter vnd gen scheppfen mit.einem halben schoc grozzer; vnd wo
man newes gemachtes gewant begreift, daz vail ist, ez sei hie oder andreswo gemachet, des
haben richter vnd scheppfen gewalt, wie man in daz verpuzzen suelle. Ob irn ein chnecht
in der stat von eim maister auf stet, vnd net eim hofsneider, den sol dhein ander maister seczen
in eim ganczen iar; wer daz vberuert, der ist dem richter eins vierdungs grozzer pfennig

