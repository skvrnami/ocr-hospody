768 Emler, Reg. Boh. et. Mor.

1953) 1308, 9 Jum. Pictavis.

Philippus, Francorum rex, scribit Heinrico, B. regi, de electione fratris sui Karoli,

"Valesiae et Andegavensis comitis, in regem Romanorum. — ,Ad nos tam ex fide dignorum
litteris nobis missis quam plurium fide dignorum veris relatibus mestus rumor pervenit de
flebili obitu cl. m. A., quondam Romanorum regis — —. Cum autem regni Romanorum, cui

rex ipse prefuit, honorem eo fervencius zelemus et commodum, quo ex sui circa nos conti-
guitate illud habemus vicinius, nostrique cordis desideriis summe insideat, quod eidem regno
princeps subrogetur accomodus, sub quo crescat fides catholica, Terre Sancte prosperetur
negocium ac regnum illud totaque réspublica, prout augustalis dignitas exigit, grata semper
augmenta suscipiat, quique nobis ac regno nostro gratus inita diu inter regnum illud et
nostrum pacis et amicicie federa benigne conservet, nos ad personam carissimi germani
nostri K., Valesie et Andegavensis comitis, nostre considerationis intuitum reducentes, ac
nedum ex carnali affectione inducti, sed factorum experientia magis edocti, credentes eum ad
illius regni regimen, si ad hoc ipsum vestra et coelectorum vestrorum vocaret electio, fore
perutilem ac zelum habentem fervidum ad exaltationem fidei catholice et promotionem negocii
Terre Sancte, ipsum in serenitatis vestre memoriam in facto future electionis de Romanorum
rege proximo celebrande reducimus ac etiam nominamus; serenitatem vestram cum plena
fiducia requirentes et quantum plus care possumus deprecantes, ut, quatenus nostrum desi-
deratis amorem et affectatis ea, que nobis sunt placita, procurare per vos et quoscumque
alios amicos vestros, qui in electionis predicte negotio vocem vel quamvis aliam potestatem.
habent vel possent modo quovis habere, quesitis ad hec viis et modis, quos comode invenire
et investigare poteritis, ipsius germani nostri promotionem cum effectiva diligencia procuretis,
cum alias aut quovis alio modo non possetis rem nobis tam gratam facere aut que nostro
magis posset animo complacere. Unde serenitati vestre placeat vestrum quoad hec votis
nostris coaptare desiderium et factum, quod querimus sic diligenter exequi et efficaci studio
taliter promovere, quod illa, de qua confidimus, nunc in vobis clare pateat vere dilectionis
affectio, quam ad nos geritis, cum rem istam talem reputemus et tantam et sic honori
nostris et comodis profuturam, quod spes nobis non esset, quod alius in tanto casu pateret
vobis aditus faciendi negocium nobis tam placidum et ex quo tantus posset nobis honoris et
comodi cumulus provenire, Et ecce quod pro huius promocione negocii ad vos et ceteros
coelectores vestros intendimus cito sollempnes nuncios destinare, qui plenius serenitati
vestre referrent nostre super hoc voluntatis intentum. Has autem presentes vobis premit-
timus, rogantes toto nostre mentis et cordis affectu, quatenus sic interim in prefato negocio
vestra velit operari nobis cara dilectio, et sic circa illud taliter experiri, quod orditum per
vos negocium grate promotionis effectum suscipiat, et nostra propter hec semper tendat
affectio ad ea, per que persone vestre et vestrorum in casibus, qui possent contingere
honores et commoda, procurentur. Et si vestro mediante juvamine idem germanus noster
ad tante dignitatis apicem exaltetur, hoc pro firmo promittimus et in verbo veritatis asserere
possumus, quod ipsum ad ea, que tanto incunbunt officio, invenietis idoneum vobisque ct

