et Moraviae. Annus. 1845. 613

quod Petrus inhabitans et sui heredes ac successores ad maiorem censum solvendum praeter
dictos XII grossos et IV pullos singulis annis per decanum, qui pro tempore fuerit, minime
cogi possint, supplicans ipse decanus, nostrum super augmento census ipsius adhiberi con-
sensum. Nos providentia ipsius d. decani ac utilitate ecclesiae perspecta nostrum ad hoc
praesentibus benivolum adhibemus consensum." — Dat. et act. in Wyssegrado in capitolo
nostro generali praedicto a. d. MCCCXLY, in die b. Gregorii confessoris.

Orig. arch. capit. Wissegrad.

1522) 1345, 18 Mart. In monasterio Sedlicensi.

Johannes abbas, Hartmanus prior, Ulricus supprior, Henricus cellarius, Petrus bursarius
decisionem litis super sepultura inter monasterium Sedlicense et plebanum in Curym factam
observare promittunt. — Not. oc, »quod suscitata nuper inter nos ex una et discretum virum
dominum Witkonem, canonicum Wissegradensem, plebanum in Curym, parte ex altera super
corpore quondam Adoldi de Scaliez, plebesani sui, in cenobio monasterii nostri sito in muris
civitatis in limitibus ecclesie supradicte pridem sepulto seu eciam juribus funerandi ibidem
materia questionis, pacem tamen cum omnibus hominibus habere volentes et precipue cum
eodem domino Witkone, qui semper nobis et nostro monasterio carus fuit et benivolus, in
honorabilem virum dominum Johannem dictum Padwanum, decretorum doctorem ac officiatum
curie archiepiscopalis Pragensis, super ipso corpore sepulto ac juribus funerandi per nos et
per ipsum dominum "Witkonem tamquam in arbitrum, arbitratorem seu amicabilem compositorem
wnanimiter extitit compromissum. Qui dominus Johannes fines litium legitime amputare
desiderans pronuncciavit, laudavit et duxit, quod fratres, qui nunc sunt aut qui pro tempore
fuerint ibidem, nullum sine speciali licencia predicti domini "Witkonis plebani ad sepulturam
recipere nec aliqua in dieto suo cenobio jura parochialia exercere valeant neque possint.
Que quidem pronunciacio nobis ac monasterio nostro et ipsi domino Witkoni tunc et nunc
placet et placuit, ad cuius observanciam mos et monasterium nostrum predictum presentibus
obligamus.* — — Dat. in monasterio nostro Sedlicensi a. à. MCCOXLY, feria VI ante diem
Palmarum.

Lib. erect. IX.
1523) 1345, 22 Mart. Thorun.

Johannes, rex Boemiae ac Lucemburg. comes, Ginthero de Swarzburch domino in
Arnstete scribit, se Fridericum, marchionem Mysnensem, contra eum adiuturum esse. —
Scire vos volumus, ,quod — — d. Fridericus marchio Mysnensis, sororius et amieus noster
carissimus, nobis nuper intimauit, quod vos ipsum et, terras suas hostiliter inuasistis; verum.
quia eidem domino marchioni ligati sumus specialiter et vniti, dictam notabilitatem vestram
scire appetimus, quod ipsum nequaquam deserere possumus nec valemus, sed eundem pocius
volumus contra vos ac vestros in omnibus adiuuare.^ — Dat. in Thorun tercia feria proxima
post dominicam Palmarum a. d. MCCCXLV?. — Johannes, rex Boemie ac Lucemburg. comes.

Ex orig. arch. reg. Dresd.

