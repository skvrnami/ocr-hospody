et Moraviae. Annus 1339. 259

haben an den naewen stete ze Lomparten, Maylan, Pergamum, Noveren, Pavi, Cremo, Parm,
Moden, Retz und Poby, di unser phant warn von dem vorgenanten keyser Ludowig, als di
brief sagend, die wir von ime daruber heten, und lazzen ime und dem Roemischen riche di
ledig und loz, also, daz wir, noh unser erben furbaz dhein reht oder ansprache dar an haben
sullen. Och verzeihen wir uns für uns und unser erben Lucc und swaz dar zu gehórt, daz wir
sprachen, daz unser lehen sin solt, und lazzen daz ledig und loz und an alle ansprache unserm
vorgenanten herren dem keyser und dem riche. Wir keyser Ludowig bechennen, daz Prisce
di stat und swas dar zu gehórt, kuenig Johan von Beheim und siner erben phant sin sol
für zwaihundert tusent guldin florin, und swanne si die eingewinnend, so mugen wir oder
unser nachchomen, kuenig oder keyser, di selben stat, und waz dar zu gehórt, von in wider
losen umbe di vorgeschriben summ und suellen si och uns der losung niht wider sin. Swaz
och der künig von Beheim oder sin erben der vorgenant stat Prisce, wann si die ein gewin-
nend, geniezzend oder da von ein genemend, ee daz wir oder unser nachchomen si von ine
wider losen, als vorgeschriben ist, diselben nutz sullen si von uns und dem riche ze lehen
haben an allen abslagk der vorgenanten summ. Wir der keyser verlihen och dem vorgenanten
Karl, margrafen ze Merhern und Johan, sinem bruder, graven ze Tyrol, und iren erben Velters
und Sybydat und och Kalduber daz tal, und waz dar zu gehórt, das von uns und dem riche
rürt, di graf Johan iezund inn hat, und die bi unsren ziten an daz riche nie chomen sind,
mit allem dem, daz wir und daz riche dar an haben. Och sullen kunig Johan von Beheim
und sin erben Eger, Flozz, Parkstein und Bachrach, und waz dar zu gehórt, in phandes weiz
inn han als lange, biz wir oder unser nachchomen an dem riche di selben gut von in wider
losen, als die brief sprechent, di daruber geben sint, Keysersperk und waz dar zu gehort, daz
sol dem keyser und dem Romischen riche verliben, und habent der kunig von Beheim oder
sin erben sich dez verzigen. Wir kunig Johan von Beheim sullen och unserm oftgenanten
herren keyser Ludowig bestendig sin und beholfen mit rat und tat wider aller menniclich,
er si geistlich oder wertlich, und och wider den babest, wo er den keyser, daz rich oder dez
richs fuersten an iren eren, rehten, friheiten oder gwonheiten angriffen wolt oder verdreiben,
zu sinen und dez richs eren, rechten friheiten und gwonheiten zebehalten und ze schirmen
angeverde. Wir der keyser sullen och dem kuenig von Beheim daz selbe ze gelicher weiz
herwider tun und halten, uzgenomen des kuniges von Engelande, der kurfursten, unserr sweger,
der herzogen ze Polan, unsers swagers, dez grafen von Henygow, unsers sunes, dez margrafen
von Myssen, dez herzogen von Gelre, dez margrafen von Guelich, unsers swagers, und aller
anderer unserr mag vnd sybtail. Wir der kunig von Beheim nemen uz den kuenig von
Franchrich und sin nachkomen, den wir muegen dyenen und helfen ir lande und ir kron ze-
behalten mit funf hundert mannen mit helmen; und dar uber sullen wir in und den vorge-
nanten keyser Ludowig und daz riche niht helfen noh dienen an argelist. Och nem wir auz
den künig von Ungern, den kunig von Gragowe, di kurfursten, den herzogen von Osterich,
den herzogen von Gelre, unsern sun herzog Heinrich von Beyrn, den herzogen von Lutringen
den herzog Henykin von Jaurn, den margrafen von Gulich, den margrafen von Myssen, den
byschof von Luetich, den bischof von Passowe, den erzbyschof von Medeburg, den grafen von
33

