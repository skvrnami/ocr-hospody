Sed silentio praeterire non possum, spem operis mature conficiendi procul
adhuc abesse. Uberrimam enim rerum huc pertinentium materiam in variis archivis
conquirere plerumque cogeris, quod nimiam temporis iacturam secum fert, ut ipse
sum expertus, cum annorum regis Johannis Regesta contexerem. Quod in Museo
regni Bohemiae servatur diplomatarium, fundamentum et fons Regestorum Bohemiae
hactenus editorum, usque ad obitum Pfemyslidarum solidiorem continet materiam;
inde ab anno 1306 iam frequenter occurrunt lacunae et postmodum ita augescunt,
ut diligentissima compensatione sit opus. Quae ut quam primum fiat, in votis ha-
bemus et praesertim a Societate historica Pragensi Tabullarioque regni Bohemiae,
quorum investigatores archiva Bohemica considerata ratione perscrutantur, multum
exspectamus.

In editione ipsa eandem, quam in tertia parte rationem secutus sum; indices
quoque nominum notasque litterarum cum prioribus convenientes servavi.

Ceterum liceat mihi gratias agere maximas cum pro supplementis, quorum
copiam liberaliter mihi fecerunt, tum pro aliis benevolentiae signis, dd. prof. doct.
Jarom. Óelakovskf, Car. Küppl, gubernii regni Bohemiae archivario, Aug. Ad. Se-
dlátek, c. r. prof. gymn. Taborensis. Operam quoque, quam d. Venc. Le&er, magi-
stratus urbis Pragae, capitis regni Bohemiae, officialis, in corrigendis typographorum
mendis consumpsit, animo gratissimo agnosco.

J. E.

