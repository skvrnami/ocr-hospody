et Moraviae, Annus 1346. 671

s. Clementis, Bertrando tit. s. Marci, Bernardo tit. s. Cyriaci in Thermis, Guidone tit. s. Cecilie,
Aymerico tit. s. Martini in Montibus, Hugone tit. s. Laurentii in Damaso presbiteris, et
Guillermo s. Marie in Cosmedin diacono, sancte Romane ecclesie cardinalibus, nobis notariis
et testibus infrascriptis, necnon serenissimis Principibus dd. Johanne, Boemie rege illustri,
et Carolo, eiusdem domini regis filio primogenito, principe Moravie, presentibus, de mandato
eiusdem d. nostri pape, volentibus, requirentibus et consentientibus, fuerunt ibidem lecte et
publicate due note et una littera imperialis bulla aurea bullata per magistrum Johannem de
Pistorio, decanum ecclesie sancti Salvatoris Traiectensis; quarum notarum et inperialis littere
successive tenores sequuntur sub hys verbis:

In nomine domini, amen. Noverint universi presentes pariter et futuri, quod nos
Carolus, primogenitus d. regis: Boemie, marchio Moravie, in presencia sanctissimi patris et
domini nostri, d. Clementis, sacrosancte Romane et universalis ecclesie summi pontificis, con-
stituti, eidem domino nostro pape nomine suo et ecclesie Romane recipienti, ac nichilominus
notariis infrascriptis nomine omnium et singulorum, quorum interest vel interesse poterit in
futurum, recipientibus et stipulantibus promissimus et promittimus, fecimus et facimus in forma,
que sequitur, et iuramenta, prestitimus, tactis sacrosanctis evangeliis, et prestamus: Ego
Carolus, primogenitus domini regis Boemie illustris, marchio Moravie, vobis sanctissimo
patri ac domino nostro, d. Clementi, sacrosancte et universalis ecclesie summo pontifici, pro
vobis et ecclesia Romana recipientibus, promitto bona fide et iuro, quod si deo favente con-
tingat me in regem Romanorum eligi, in imperatorem postmodum assumendum, faciam,
prestabo, concedam et promittam omnia iuramenta omnes obedientias, promissiones, conces-
siones, donaciones, ratificaciones, confirmaciones et cetera omnia, que clare memorie dominus
Henricus, ultimus imperator, avus meus, per se vel per alium vel alios fecit, prestitit, promisit,
concessit et confirmavit, necnon et omnia alia iuramenta, obedientias, promissiones, donationes,
ratificationes et confirmationes, et cetera omnia, que olim electi in reges Romanorum et
assumpti ad imperium sive etiam non assumpti, sive antequam assumerentur, sive post per se
vel per alios summis pontificibus et sancte Romane ecclesie seu eorum alteri per se vel per
alios recipientibus seu recipienti reperientur suis temporibus prestitisse, fecisse, confirmasse seu
quomodolibet concessisse. — Item promitto et iuro, quod omnes processus factos et quaslibet
sententias latas et omnia alia, quocumque nomine censeantur, Rome seu ubicumque alibi
gesta per Ludovicum de Bavaria, per ecclesiam de heresi et scismate iusto judicio condempnatum
ac privatum omni iure, si quod per electionem in regem Romanorum de ipso factam ei fuerat
acquisitum, seu per alios eius nomine vel auctoritate sub imperiali titulo, quem sibi indebite
usurpavit, necnon et omnia, que per se seu alium in Italia fecit seu gessit, etiam sub regali
nomine, et cetera etiam omnia ubicumque gesta ab eo perse vel alium, que ex defectu iuris-
dictionis vel potestatis facere sibi non licuit, nulla esse ac cassa et irrita pronunciabo et decla-
rabo, illa etiam, quatenus processerunt de facto, annullando et penitus revocando. — Item promitto
etiuro, quod non occupabo nec recipiam nec acquiram nec quovismodo usurpabo Romam aut
omia ducatus, comitatus Ferrariam, civitates, oppida, castra et terras alias seu territoria

loca ecclesie Romane, seu ad ipsam medietate vel immedietate spectancia in Italia vel

 

