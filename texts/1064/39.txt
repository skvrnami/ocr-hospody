798 Regesta Bohemiae et Moraviae.

dy ic! sünderlich czu disem geschéft erkorn und gepétyn han, daz sy sint geschéftleut meins
gescheftis und daz ausrichten nach alle der weize, als ich daz beschikt han, ap ich abege,
wann ich in daz enpfolhen habe uf ir trew. Des ersten so schalT ich der Cristel, meiner
hausfrawen, uf allen mein gut anderthalp hundert sch. gr. ir morgengab, also sain sy des
hat darübir einen priff von mir. Darnach schafft ich newn sch. gr. ewiges czins czu ainer
ewigen mezz aym prister auch czu der cappel, di mein eldern habn gestift czu s. Gallen,
do ich auch mein beigraft haben wil. Danoch schaff ich auch eyn sch. gr. do czins ezu s.
Gallen, daz man mir alle cottemmer mit aym virdung gr. davon dinen sal Jnd ezum Kün-
ges Sal schaff ich auch czway sch. gr. ewiges czins, domit man mir meyne iarczeit begen
sal mit vilge und mit messe singen, um weyn, vische und weisprot den hern czu pitancz.
Ich schaff auch dem Franan, meyn vettern, ab her ymmer czu lant kümt, dreisik sch.gr.;
awir vorfür her, so enpfil ich daz selbe gelt meinen gescheftleuten, daz sy damit tun durch
meiner selewillen, waz sy dunkt das pest. Danoch schaff ich der Annan, seiner schwester,
meiner mumen, unde iren kindern czwenczik sch. gr., und danoch der Katzschan, meiner
mumen, als ir got gnaden, iren kindern schalf ich auch czwenczig sch. gr. und dem Chünczil
schérer schaff ich auch sechs sch. gr. Übir daz wil ich und schaff, daz man mein schult aller,
di ich redlich pyn schuldik, wo daz ist, gelden sal cze voraus. Awer gesche es, daz man di
selben schult nicht mócht vorgelden, so sal eym phennyng abegen gleich als dem andern,
den ich hy beschaiden han. Und dicz gelt alles, was ich hy vorschaft habe, sol man nemen von
meinen haus unde hof und von meiner czigelhütten und von meinen czins und von meiner
varnden habe, der doch laider nicht vil ist. Auch wil ieh und schalT, daz mein gescheftleut
vorkaufen süllen alles mein hausgeréth und darum czeugen sülen noch iren rat, wi
gut dunkt, czu s. Gallen durch der Maran, meiner ersten hausfrawen, sele willen, a
gnade, von der mir daz hausgeréth worden ist, wan mir nichtes nicht worden ist von der
Cristel, meiner hausfrawen, und waz dar übir wirt, domit sal man mir begen meynen bei-
graft. Ich wil mit namen und schaff auch, daz mein gnante gescheftleut. vorleihen sülen
ewiklich czu yezlicher czeit peiden czins, der da gehórt ezu der egen. cappellen erbern pristern
wer di sint, wen es not wert als oft daz bekümt, durch meiner und meiner eldern sele willen
durch got. Auch wil ich, daz di selben gescheftleut nymanden nicht halden sülen kaynerlay
rechnung von meins gnanten gescheftis wégen denn sy und in selben. Ich wil auch wenn der
selben gescheftmanne ayner abget, daz denn dy andern czwen lebenden czu hant aynen
andern ersamen man, wer her sey, czu in kyzen süllen ap gener abget an erwelung, der auch
alle dise vorschriben sache mitsampt in handel und ausricht nach seiner gewissen. Ubir daz
alles wil ich auch und schaff, daz keiner meiner frünt sol nach enmak nymmer nicht mit
kainerlay weize mein gnantes geschéft widersprechen wedir mein egenanten geschéftleut
daran hindern ewiklich. Awer wer es tét, dem sal nicht werden daz gelt, das ich im schaffe,
sunder des sulen sich underwinden mein geschéftleut und damit tun, waz sy dunkt das pest
durch meiner sele willen. Auch wenn es geschit, das der egnant her Anthonius, mein cap-
plan, abget, so sal alle weg der eldest capplan, der da gehórt czu der egnanten cappel, noch
dem alder und nicht nach der yarn eyn geschéftman mit sein. Dicz gescheftis czu geczeu-
knüzz darübir so habe ich an disen prie[f gehengit mein aigen insigel, und czu ayner grósern
stetikait alles meins genanten gescheftis haben dise erbern manne di gesworn rathern der
egnanten stat czu Prag, der Mirke von Eylaw und der Prsisnak von dem Winkel gnant auch
iraygen insigel gehengit an disen brieff. Der geben ist nach Cristes gepürt übir dreiczehen
hundert iar danach in dem drey und sechezigsten iare am donerstage an dem abent s. Se-
bastian und Fabian der heil. mertt.

 

   

 

Orig. perg. cum. 3 sigg, in press. perg. Pragae olim in archivo Jr. Praed, apud s. Gallum, postea in
bibliolheca Nal. et ti nunc vero in archivo publico centrali. Sigilla: 1) in clipeo duo dimidiae
ballet (2); 3 /THOMLINI CZYGELE). 2) lemniscus; [///CON///LA vervex: crescens (?); /PRSIS/
COIS D. TYNZ (0 - gm thier Urkundenreg. aus d. ehem. Archiven d. aufgehobenen Klósíer Bühmens
p. H1 n.

 

 

