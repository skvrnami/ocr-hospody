802 Regesta Bohemiae et Moraviae.

bedachtem müte — — dem allerdurchl. fursten und herren, h. Karl, Romischem keiser — —
und kunige zu Beheim, meinem lieben gnedigen herren, als einem kunig zu Beheim, seinen
erben und nachkomen, kunigen, dem kunigrich und der cronen desselben kunigrichs zu
Beheim erplich und ewiclich umb syben und czwenczig hundert pf. haller, der er mich gar und
gancz mit gereitem gelte beczalt und bericht hat, die vesten und burg zu Wylenczheim und
besunder vierczehen pf. geltes, der gibt man siben pf. uff s. Walpurg tag und siben pf. uff s.
Gallen tag, achthalb malder weiczes und siben malder habern, vierczehen vasnachthüner
von den huben, sechs pf. unsliez von einem weingarten, hundert und acht morgen akkers
in allem velde, siben morgen wisen und czwü hub holez, und der egenanten ecker ist ein
hub eigen, die ander gilt den herren von Wirezpurg, drithalb pf. haller und funf pfen, und
ein malder weizzes, eylf morgen weingarten, der czwenn nicht czehenden, czwenne see und die
vogtei, daz virteil in dem dorfe, daz von dem von Castel zu lehen ruret, do man drey dienst
von hat, einen in dem meyen und einen in dem herbste und einen in dem hornunge, do sal
man ligen mit sechs pferden von einem mittag biz uff den andern, und sol man den, die do
ligen, leuten und pferden, geben zu ezzen und zu trinken und wez sie bedurfen, und die vor-
genante dienst gibt man uff den fronhoff; auch sulche recht, waz do czehend wirt von allerlei
getreid, daz sol man furen uff den fronhoff und sol denne, wer die egenante burg innehat,
einen putel heizzen und gebieten; und wer dez denne nicht tete, als oft daz geschihl, der

er ym ye von dem fuder sechezig haller verfallen. Auch hat er gewalt, daz er alleweg uber
vierczehen tag gericht mag haben in dem dorfe zu Wilenczheim und sol auch uff den vorge-
nanten hoff reiten und sol doruff eczen mit pferden. Und sulche recht, gericht. M gul sint.
alle gelegen in dem egenanten dorfe zu Wilenczheim, die ich in ruiger nuc: er gewere
gehabt und besezzen hab, und auch mit allen andern zugehorungen, wie man die sit sunder-
lichen worten mag benennen, recht und redlich verkoufet hab und verkoufe auch an diesem
brieff und verzeihe mich vor mich, meine wirtinne, erben und nachkomen ewiclich alles
rechten, ansprach, anredunge, die wir zu der egenanten vesten und aller irer zugehorunge,
als dovor begriffen ist, gehabt haben, noch hetten oder gehaben mochten in dheine weis,
und verezeihe mich auch sunderlich aller hulfe geistliches und werltliches rechten und aller
gesecze keiserlicher und pebstlicher büche, der lande gewonheit und aller ander sache, domit
dieser koufe in dheine weis gehindert mocht werden. Auch han ich vor mich, mein wirtin,
erben und nachkomen in guten trewen — — gelobt und gelobe mit diesem brieff, daz ich den
egenanten meinen herren, den keiser als einen kunig zu Beheim, seinen erben und nachko-
men, kunigen, dem kunigrich und der cronen desselben kunigrichs zu Beheim, als von der
vesten und burg zu Wilenczheim und aller irer egenanten zugehorunge sol und wil gute
stete werunge tun, als in den landen recht und gewonlichen ist. Und darzu han ich Cunrat
egenanter zu einer sicherheit sulcher werunge zu burgen gesaczl die vesten ritter Albrecht
von Wolfstein, h. Leupolt Kuchenmeister von Nortemberg, h. Friczen von Seldenick, Ul-
rich Schenk von Reicheneck, Hans von Erenfels und Herman Vestenberger, daz ich die
egenante werunge genczlichen tun und volfuren wil on geverd. Und qwem ez zu sulchen*)
schaiden, daz sulcher kouff von iemanden angesprochen oder gehindert wurde, so sol und
mag der egenante mein herre, der keiser als ein kunig zu Beheim, sein erben und nachkomen,
kunige zu Beheim, die egenante meine burge dorumb manen sie alle, und sullen sie unver-
scheidenlich oder ir iclicher besunder einen erbern knecht mit einem pferd an ire stat zu
Nuremberg in eine erber offene herberg schiken und inriten und doselbist recht und redlich
leistunge tun und nymmer do auszukomen, biz daz dem egenanten meinem herren, deni
keiser als einem kunge zu Beheim, seinen erben und nachkomen, kunigen zu Beheim,
der egenanten werunge genczlichen geweret wirdet, als in den landen recht und gewonlich
ist, als vor geschriben stet. Und wir die egenanten Albrecht von Wolfstein, Leupolt Kuchen-
meister von Nortemberg, Fricz von Seldek ritter, Ulrich Schenk von Reichenek, Hans von
Erenfels und Herman Vestenberger bekennen — — und geloben — — die egenanle werunge

 

