Annus 1362 iul. 22.— 25. 879

als hernach geschriben stet: Wir Ludweig genant der Romer und wir Otte (sequitur tenor
litterarum a Ludovico Romano el Ottone, marchionibus Brandenburgensibus, 18. die m. mart.
a. 1363 dalarum, cf. supra n. 1366). Und wann noch loute der egenanten brieve und uff
dieselben brive und uff sulche meynunge, als in den brieven begriffen ist, die egenanten mar-
graven Ludweig der Romer und margraff Otte den ersamen weizen leuten, dem rate und
den burgern gemeinlichen der stat zu Osterburg geboten und sie geheisen haben, das sie
uns und allen den, die das angeet und beruren mag oder wirdet in kunftigen zeiten, noch
lout der egenanten brieve hulden, geloben und sweren sullen und wann sie durch gebot und
geheizze der egenanten irer herren uns und allen den, die das angeet und beruren mag oder
wirdet in dheinen zeiten noch loute der egenanten brieve, mit wolbedachtem müte, mit gu-
tem willen, mit rechter wissen und mit gemeynem rate gehuldet, gelobet und gesworen haben
uff die egenanten brieve und uff alle die meynung, die dorynne begriffen ist und bey namen
uns gelobet und leiphafitiglich zu den heiligen gesworen haben, daz si, ire erben und nach-
komen ewiclich uns und allen den, die das angeet oder angeen wirdet in kunftigen zeiten,
alle die obgenanten sachen, ordnung und teidinge in allen den meynungen, puncten und
artikeln von worte zu worte als dovor geschriben und begriffen sein, gancz stete und un-
vorrukt haben, halten, enden und volezihen wollen und sullen in guten trewen on geverd.
Dovon bestetigen, bevesten und confirmiren wir den egenanten, dem rate und den burgeren
gemeinlich der egenanten stat zu Osterburg, iren erben und nochkomen ewiclichen alle ire
hantvesten und briefe, die sie von seliger gedechtnuzz etwenne den alden margraven zu
Brandemburg und zu Lusicz und beynamen margraven Ludweig dem eltern seligen und
ouch von margraven Ludweig dem Romer und margraven Otten herbracht haben und dorczu
alle ire freyheit, recht, behaldunge, ubunge und gute und erliche gewonheit, als sie der von
alter in gewere gewesen seint und noch sein. Und das geloben wir in guten trewen an geverd
vor uns und alle, die das angeet und beruren mag oder wirdet in dheinen zeiten, ob es zu
sulchen schulden kumpt, das noch loute der egenanten brieve und in crefiten der teydinge,
die dorinne begriffen sint, die egenanten margrafscheflte zu Brandemburg und zu Lusicz
in unser oder unser erben hant kumen, das wir denne, die egenanten den rat und die burger
gemeinlich der egenanten stat zu Osterburg, ire erben und nochkomen ewiclich bey allen
denselben iren hantvesten, brieven, rechten, behaldungen, ubungen, freiheiten und guten
und erlichen gewonheiten, als sie die von alter herbracht haben in gewer oder in brieven,
behalden, beschirmen und lazzen wollen und sullen genediclich und on alles geverd, wann
uns die egenanten margraven Ludweig der Romer und margraff Otte, ir erbherren, dorumb
mit sunderlichem fleizze gebeten haben und mit iren guten willen gescheen ist in gegenwur-
tikeit vil fursten und herren, geistlicher und werltlicher, die hernach geschriben steen.
Czu dem ersten des hochgeb. Rudolffs, herczogen zu Sachsen, des heil. Reichs erczmar-
schalks, der erwirdigen Dietrichs, erczbischoffs zu Meidburg, Petirs, bischoffs zu Volteran,
unsern heil. vaters des pabstes legaten, Johans zu Olomuncz, Johanns zu dem Luthmuschel,
unsers canczlers und Heinrichs zu Lubus bischoven und der hochgebb. Bolken zu der
Swidnicz und zu dem Jawor, Przimken zu Teschin, Bolken zu Opul, Heinrichs zu dem Bri-
ge, Hansen zu Uswenczin, Kazmmirs und Kazmmrs gewettern zu Stetin herczogen und
der edlen Burghards und Johanns, burgraven zu Meidburg, Heinrichs und Gunthers gebru-
der z Swarezburg, genant von Arnstet, Bertoldes zu Hennemberg und Gunthers von Barbey
graven, Heinrichs zu Plawen und Heinrichs zu Geraw vogten, Johansen von Hakenborn,
Borsen von Rysemburg, Benischs, Janen und Benischs von Wartemberg, Dietrichs und
Fridrichs gebruder von Schonemburg, Thymen von Koldicz, Petirs von Bredow, Johans
[von] Rochow, Hermans von Wolkow und anderr — —. Mit urkund diez brieves vorsipgelt
mit unserr keiserlichen maiestat insigel. Der geben ist zu Frankenfurd uff der Oder — —
1363 iare an s. Jacobs tage des heil. czwelffboten, unser reiche des romischen in dem acht-
zenden, des behemischen in d. sybenzenden und des keis. i. d. neunden iare.)

