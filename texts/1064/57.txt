816 Regesta Bohemiae et Moraviae.
1349) 1363 febr. 21.

Ulricus Schenck de Reicheneck Karolo imperatori et. regi, eius successoribus, Bohemiae
regibus, el coronae regni Bohemiae bona sua, quae accurate enumerantur, vendit, ea in feudum
castri Rothenberg a dicto imperatore et rege recipit seque et heredes suos ad diversa officia re-
gibus Bohemiae praestanda obstringit.

Ich Ulreich Schenck ritter zü Reichenegk bekennen für mich, mein erben und nach-
komen und tun kunt offenlich — —, daz ich mit gutem willen, unbetwungenlich, mit rat
meiner frewnde und mit wolbedahtem müte reht und redlichen verchauft han und ver-
chauffe mit disem brief dem allerdurchl. fürsten und herren, h. Karl, RÓmischen keiser — —
und kunige zu Beheim, als einem kunige zu Beheim, meinen genedigen herren, seinen erben
und nachkomen, kunigen zu Beheim, und der cronen desselben kunigreichs mein eygen
güt: des ersten meinen bawe zu Reichenegk, drithalb tagwerch wysmatz unter der vesten
Reichenegk gelegen, zwo huben in dem dorfe zu See gelegen, die ierlichen geltent drew. p.,
siben schill. hall. der longen, drithalb mes korns, zway müttel weitzes, vier kes, vier hü-
ner, und auf dem eygen zu Ponlant drew vierteil weitzes, drew vierteil korns, fünf schill.
hall. der longen umb zwey hundert pf. hall., der ich von meinem egenanten herren gar und
gentzleich an guter werung beriht und bezahlt bin an allen gebrechen. Nu hat mir mein
egenanter herr die genade getan und hat mir, meinen erben und nachkomen die vorgeschri-
ben güter mit allen iren nützen und zugehórungen, besucht und unbesucht, als ich die her-
braht han und als si an mich geerbet sein, widergegeben zu einem ewigen burchlehen mit
dinst, die zu verdinen auf den Rotenberg mit sólchen pünden und bescheiden alzo: wenn
ich, mein erben oder mein nachkomen von meinen egenanten herren, seinen erben und
nachkomen, kunigen zu Beheim, oder von seinem burggrafen zu dem Rotenberg ermant
werden, so sol ich mit zwein pferden und mit einem knehte und mit einem helm und mit
dem, daz darzu gehórt, zu stunde nach der manunge auf den Rotenberg komen und sullen
darauf beleiben und an urlaub von dann niht komen, als lang biz daz man mir urlaub gibt
und die weil ich und mein kneht auf dem Rotenberg sein, so sol man uns von hof geben kost,
futer und heWe unser notdürft; were aber, daz man mein mit den pferden niht bedórtL,
50 sol ich die pferde wider heim senden und so sol ich und mein kneht mit unsern leiben auf
dem Rotenberg sein und daselbes beleiben, als lang man unser bedarf und uns niht ur-
laub gibt und waz ich und mein kneht schaden nemen an pferden, die weil wir auf dem
Rotenberg sein in dinst oder ob wir mit andern burgleuten auzriten mit ofner panir
unserer egenanten herren auf die veinde oder sust in notdurft des hawses und ob wir daselbes
schoden nemen oder gevangen würden, daz got bewar, des selben schadens sol uns unsir
egenante herr oder sein nachkomen kunige zu Beheim auzziehen und rihtig machen, als
andrer burgmane des Rotenberg reht und gesetz sint. Geschech auch, daz ich, mein erben
oder mein nachkomen von meinen egenanten herren, seinen erben und nachkomen, kunigen
zu Beheim, oder von seinen burgrafen zu dem Rotenberg ermanet wurden zu dinen auf den
Rotenberg und daz ich ungeverlich nicht komen móchte, so sol ich zu stunde nach der ma-
nung an geverde einen meinen nehsten freunde, der in meiner genozschaft ist und der sich
wol enthalden hat, an meiner stat auf den Rotenberg schicken in aller der mazz, als vor
geschriben ist und der sol auch swiren einem kunige zu Beheim, der in zeiten ist, oder einem
burggrafen zu dem Rotenberg an seiner stat und der vesten zu dem Rotenberg getrewe zu
sein und iren schaden warnen und auch iren frumen werben an aller stat an geverde und in
guten trewen die weil er auf dem Rotenberg ist und in sulchem dinst beleybet. Gescheh auch,
daz ich, mein erben oder mein nachkomen als unstathaftig würden oder daz uns sülche not
darzü twünge oder sulche anligende sache, daz wir die vorgeschriben burglehen verchauffen
müsten oder wolten, so sullen wir die anders niemant verchauffen in deheinen weise, dann
der in unsrer genozschaft ist an geverde und der sol auch daz burglehen enphahen und solcher

