436 Emler, Regesta Bohemiae.

generare non cupiens, cum patribus tuis iacere desideras insepultus, ut caro tua, nobilibus
orta natalibus, nec accionibus intenta nobilibus, sed prodicionibus notabilibus asueta, in
tuum tuique generis non preconium sed obprobrium, esca volatilibus celi ct terre bestijs
relinquatur. Ha deus! quam habere potuerunt alij de tanto non duce sed seductore, non
amico sed inimico, non compatre sed pocius proditore fiduciam, si tante fidei comissarius
fidem suam contra tam fidelem, tam stabilem amicum et compatrem sic maliciose non erubuit
uariare? Cauendum est igitur omnibus a milite tam malicioso, tam sordido, a duce tam se-
dicioso, tam deuio, ab amico tam fallaci, tam perfido, et a compatre tam callido, tam doloso,
qui maliciose sic militat, sediciose sic deuiat, amat fallacias instruitque dolos. Illis verum
tamen contra talem caucior est adhibenda cautela, qui locali sibi vicinitate coniuncti con-
tagiosa possent fallaciter eius infamia maculari, cum perniciosa morbi censeantur inicia,
sana malesanis adiungere, soleantque uicina contagio crebro sibi finitima viciare propter
Quod vobis, amici carissimi, quorum negocia reputamus ut propria, bona fide consulimus, et
Sano consilio suademus, ut in aliorum periculis vestris discatis precauere iacturis. Nam tua
res agitur, paries dum proximus ardet, attenteque considerantes, ut expedit, quod fallere qui
didicit, fallere semper amat, a blandis ac fallacibus nefandissimi ducis eiusdem verbis et
actibus diligentissime caueatis, ne, si susurris et blandimentis eius aures vestras prone
credulitatis confidencia faciles tribuetis, vestre bonitatis constanciam fraudulentis, ut assolet,
decepcionis laqueis circumuoluat.*
Dolliner, Cod. epist. Primislai Ottocari II p. 44

1046) (1276, Oct. ineunte.)

»Magnifico principi d. H(enrico), inclito marchioni Misnensi et Orientali, compatri suo ka-
rissimo, O(ttacarus), rex Boemie, salutem et bonorum omnium incrementa. Serenitatem letitie man-
sueta pretendit facie scorpius, idemque infert tristicie nubila caude aculeo truculente. Quare non
est mirum, si dux . . se nostris confederauit emulis, amica nobis uerborum dulcedine blandiendo.^

Dolliner, Cod. epist, Primislai Ottocari IL, p. 52.

1047) (1276, Oct. ineunte.)

Ottacarus, rex Boh. Theoderico, marchioni de Landesperch, scribit, Henricum, Bava-
riae ducem, ad partes Rudolfi transiisse. — Magnifico principi domino "Th(eodorico), inclito
marchioni de Landesperch, affini suo karissimo, O(ttacarus), — rex Boemie, salutem et blan-
dientis fortune mumeribus continue prosperari. Querenda non est in homine falso legalitas,
Siue serenus applaudat siue turbidus persequatur, eo quod eiusmodi sit preclara sinceritas,
ut. si suis pulsa non reperitur in laribus, in alienis nequeat ullatenus inueniri. Qui enim
veneno perfidie uiciauit amicicium, quid est, quod per ipsum sperare debeamus posse fide-
liter inimicicias exercere? Dux autem talis, quod inuiti referimus, eum dolo fedus iniens
fraudem sibi matrimonialiter copulauit. Quare nulla penitus fluctuamus dubietate, quin ipse,
lesa fide pertractet hostilia, cum dolosus ypocrita simularit em.

Dolliner, Cod. epist. Primislai Ottocari IT, p. 53.

   

 

