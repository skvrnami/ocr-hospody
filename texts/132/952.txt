944 JEmler, Regesta. Bohemiae.

Osterrich geholfen vnd gedienet habent in disem verleug, in den Landen ze Behem vnd ze
Merhern, oder wider vns ze Chernden, ze Chrayn.vnd vf der windischen march, ez sein
Byschoff, Prelaten, Grauen, freyen, Dienstman, oder ander edel Lüt, Stet, Purger, Perchlüt,
geistlich vnd werltlich, swie si genant sein, gentzlich vnser huld vnd vnser genad haben
sullen, vnd vnser Lantherren ze Behem, ze Merhern, ze Chernden,.ze Chrayn, vnd vf der
windischen march, vnd sullen des diensts an nichte enkelden gegen vns noch gegen den
vorgenanten Lantherren, vnd sol in nimmer vf gehaben werden, vnd sullen ouch dhain gericht
dar vber leiden, gaistliches noch werltliches. Man sol ouch in allez ir gut, daz man in
genomen hat oder hin gelihen ist, ze Behem, ze Merhern, ze Chernden, ze Chrayn, vnd of
der Windischen march wider geben zehant, oder vf Sand Michels tag zem lengsten, daz
man nu niht wider gegeben.mach, an geverde, vnd si bi den rechten vnd bi dem gut lazzen
beliben, daz si bi Chunig Rudolfs ziten gehabt haben, vnd si allen irn frumen damit lazzen

schaffen, mit verchoufen vnt mit versetzen, alz in das beste füge. Ez soll ouch der erber .

herre Bysschof Johans von Olmuntz, vnser liber fürste, seinen Luten, ez sein pfaffen oder
Layen, di wider vns gedient habent in disem verluge dem Hertzogen von Osterrich, sein
hulde gentzlich geben, vnd ouch ier gut, waz er des hie gelihen hat, oder in genomen hat,
darumb daz si dem vorgenanten Hertzogen in disem verluge gedient haben, wider geben vnd
lazzen. Dar vber ist gelobt, daz wir gelten sullen alle di gult, di weilen Chunig Rudolf von
Behem gelten sold, du er starb, vnd verzert oder vertan hat, di weil er Chunig was ze
Behem, vnd sullen vns der gult gentzlich vervahen, vnd di Purgen ledigh machen, di dar
vber geben seint. Aber vmb di geuangen, di in disem verluge geuangen scint, ist also gorctt
daz man si zehant beidenthalben ledich sol machen vnd lazzen. Ez ist ouch mit namen
gerett, daz man den Chinden von dem Reyn Swyzlaws, vnd dem von Musczyn sein gut wider
geben sol, vnd waz an der veste in dem frid betwungen sein, daz man di beidenthalben zehant
wider geben soll, vnd waz ander schaden geschehen ist in demselben frid, den sol man bei-
denthalben wider tun, zwischen hinne vnd sand Michelstag nach vier manne rat, Remunts
von L Witiges von itz, di wir daz zv genant haben, vnd Burcharts des
P von vnd Heinreichs von di der Hertzog dar zv genomen
hat. Ouch sol vns der vorgenante Herízog von Osterrich wider geben alle di Stet vnd veste,
di er oder sein helfer oder sein Diener betwungen habent sider Chunig Rudolfs tod von
Behem, an di Stet vnd veste, di sein pfant sein, vnd an di Stet, di er von der vorgenanten
Chuniginne in het genomen, di sol er derselben Chuneginne antwurten mit allen den rechten,
als si sie vor gehabt hat, Waz ouch wier oder vnser Lantherren derselben Chuneginne gutes
inne haben, daz si beweisen mag mit briefen vnd mit gewizzen, daz sulle wier ier entwerren
zwischen hie vnd sand Marteins tag. Wer aber, daz dhein des Hertzogen diener oder helfer
in der sune niht wolde sien, vndim dar an niht gehorsam wer, vmb den sol er niht Antwurten
noch sich annemen. Wer auch, daz im dhein veste oder Stat wider wer, vnd im niht volgen
wold, di in Merhern lege, vnd di er vns wider antwurten sol in vierzehen tagen an geuerd,
oder edlich vf sand Michelstag, so sulle wir im beholfen sein, daz er die wider gewinne.
"Wer aber, daz ze Behem in dem Lande sich etlich Stat oder veste wolde ziehen, vz des

 

 

 

 

 

