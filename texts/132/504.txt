496 XEmler, Regesta. Bohemiae.

missionibus singulis et placitis nobis factis, quantum sibi placuerit, sit solutus, si nos ab his,
quae supra meminimus, occasione vel modo aliquo recedemus.* i
-Bodmann, Cód. epist. Rud, p. 109.

1154) 1278, m. Oct.

Rudolfus, Rom. rex, Cunegundi, Bohemiae reginae, Ottacari regis viduae, certos re-

ditus assignat. — , Virtutum radiis illustrata, domina Ch(unegundis), inclita regina Bohemiae, ,

probitate sua nos compulit et venusta morum honestate coegit, ut ei, quam duri temporis
multipliciter angustavit acerbitas, et salubriter consulamus et liberaliter succuramus. Decet
quidem regiae majestatis honorem, ut eadem domina, quae ad nostrae protectionis praesi-
dium confidenter se transtulit, speratae gratiam piefatis inveniat, et a nostra celsitudine am-
plius quam sperare valuerit, Sane cum de ii dominae reginae consilio
et consensu regnum Bohemiae susceperimus sub Certis pactis et conditionibus inter nos et
ipsam habitis pro utilitate ct commodo liberorum suorum illustrium gubernandum, prout haec
in aliis nostris litteris clarius exprimuntur: dicta domina regina cum instantia postulavit a.
nobis, ut determinatas possessiones et certos redditus assignaremus eidem, quibus vice et
loco donationis sibi factae propter nuptias a quondam O. illustri rege Bohemiae, vitae suae
temporibus uteretur. Nos itaque praedictae dominae reginae precibus favorabiliter annuen-
tes ei trium milium marcarum proventus et redditus assignamus, et faciemus assignari, vidc-
licet Opaviensem provinciam ete. Quodsi forte viri fideles et providi, nec ipsi reginae sus-
pecti, quos ad hoc deputabimus, ut taxent et aestiment, redditus, qui ex dictis bonis annis
singulis percipi poterunt, nobis retulerint, quod proventus eorundem bonorum non sufficiant ad
complendam summam superius (dictam), ex tunc de aliis bonis regni Bohemiae aut marchionatus
Moraviae procurabimus summam, quam supradiximus, adimpleri. Si vero redditus assignandi
ultra summam praedictam taxati fuerint, tunc hoc, quod summam excedit, de assignatione,
quam fieri volumus, deducetur; et si forte pars reddituum assignandorum evinceretur a do-
mina regina, tunc in locum ejus, quod evictum. ab ipsa fuerit, aliud, quod tantundem valeat,
reponemus, Ipsa autem domina regina praesentem assignationem gratanter à nobis suscipiens
se nobis ad certa pacta voluntarie obligavit, quorum tenor et ordo in litteris suis patentibus,
quas super his nobis tradidit, plenius continentur. Ad haec prefata domina regina, si prae-
missa, quod absit, infringeremus, a pactis et promissionibus nobis factis erit libera penitus
et soluta."
Bodmann, Cod, epist. Rud. 108.

 

1158) 1278.

Rudolfus, Rom. rex, pupillis Ottacari, quondam regis Bohemiae, ,graciae suae gre-
mium, plenique favoris securum refugium aperit.
Gerbert III, i7, p. 163.

