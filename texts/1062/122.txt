Annus 1361 maii 4.—6. 521
876) 1316 maii 6. Loket.

Karolus imperalor el rex arbitrium in lile inter monasterium Waldsassense parle ex una
el. Albrechlum. Notha[t de Thierstein el eius filium parle ex allera vertente latum. promulgat.

— — bekhennen und tun kundt — —, wan die geistlichen der abt und der convent zu
Waldsassen, graes ordens, in Regenspurger bischthumb gelegen, unser lieben andechtigen,
an eim teile und die edeln Albrecht Nothaft und Albrecht, sein son, von Dirstein, unser
lieben geireuen, an dem andern teile maniche zweiunge, ufleufe und kriege von viel sachen
under ein gehabt han bishere und sunderlich umb nün menschen, die die Nothhafte Guhortten,
die von den leien monchen zu Waldsassen libelos worden, und auch umb sechs menschen,
(lie das closter zu Waldsassen anhorlten, die der Nothaft tote, und die vorgenanten parteien,
beide vor sich und vor ire nachkhomen und erben, mit wolbedachtem mude und mit rechter
wissen al die vorgenante ire zweiunge, ufleufe und kriege an uns und den hochgeborn
Rudolffen, herzogen zu Sachsen, des heiligen Riches oberster marschalkh, unsern liben oheim
und fursten, und an die erwirdigen Johanns zu Olmytz und Didrichen zu Minden bischove,
unser lieben fursten und andechtigen, und an die edeln Burgharten, burgrave zu Magdeburg,
unsern hovemeister, Bursen von Risinburg und Friderichen von Schonenburgk, unser
liben getreuen, willecliche gelassen han, also das wir alle die egenante zweiunge, ufleufe und
kriege verrichten und entscheiden mogen mit rechte oder mit der minne, und wie wir sie
mit rechte oder mit der minne davon rechten und entscheiden, das sollen peide partheien
ewigeliche, vestigliche und unvorbrüchenlichen stete halten und nit darwider tun in khein
weis: des haben wir und die vorgenanten unser oheim von Sassen und unser fürsten, die
bischove von Olmytz und von Minden, unser hovemeister, der von Risinburg und der von
Schoneburgk uns umb die egenante zweiunge, ufleufe und kriege gentzliche erfaren von
lieben leuten und han di egenante partheien davon mit der minne fruntliche und gutliche
verrichtet und entscheidet in aller der massen, als hernach geschrieben stet: Von erst sullen
die beide partheien umb alle ire zweiunge, ufleufe und kriege, die sie under ein bis here
gehabt han, als davor geschriben stet, gentzliche und luterliche sin gesunet und sullen gude
freunt under ein sin und vorbliben und han davone ietliche partie uf die andere mit guten
freien willen verziehen gentzlich und luterlich, doch also, das das closter zu Waldsassen vor
sechs menschen, die den Nothafften anhortten, die sie libelosz machten, der doden kinder
one verzog geben und zu ergetzunge irer vater gutliche antworten sullen dreihundert ph.
hel., die zu Eger genge und gebe sint, und sullen das gelt geben halb uf s. Gallen tag und
halb uf s. Geórgen tag, die nechst kümmet; vor die andern dri menschen sullen sie uns nit
geben, wan sie umb ire missetat den dot wole verdünet hatten. Auch sol der apt und der
convent zu Waldsassen got zu lobe und den armen selen zu troste in irme closter uf des
heiligen Cruces elter ein ewige messe dun sprechen. Vortme umb die sechs menschen, die
anhortten di von Waldsassen, die der Nothalf in erschlug, sol derselb Nothaft zu besserunge
geben dem apte und dem convente zu Waldsassen auch dreihundert pf. der egenanten hel.
"und sol das gelt auch halb uf s. Gallen dag und das ander halb teil uf s. Geórgen tag, die
nehest kümmet, bezalen und sullen die von Waldsassen vorbas one verzogk dasselbe gelt
antwurtten den kinden, den ire vater von dem Nothaft erschlagen sint. Bewiset aber der
egenant Albrecht der alte Nothaft kuntliche und als recht ist, das er umb die dotschlage
der egenanten sechs menschen mit dem apte und dem convente zu Waldsassen gentzliche
vore si gesunet und verrichtet, als er vorzichet, so sol er seiner dreihundert pf. hel. quit
und ledig sein zumale und sol die nit schuldig sein zu geben. Auch ist dem apte, dem convente
und dem gotshause zu Waldsassen behalden alle ansprache und vorderunge, die sie han zu
dem egenanten Nothaften als umb die vesten Wissensteine. Mit urkhunde ditz brives ver-
sigelt mit unser keiserlichen maiestet insigel. Geben zum Elenbogen — — 1361 iar uf den
heil. Offart tag, unser reiche in dem funfzehenden und d. keis. in dem sibenden iare.

 

