544 Regesta Bohemiae et Moraviae.

unsers sunes wirtinne, oder ir b.ider erben, ob sie obgiengen, ieglicher seiner sün oder su-
nes sune tochtern zu den egen. acht tusent guldein, damit sie besorget werden sullen,
anderr acht tusent gulden geben zu den ersten acht tusent guldin und sie auch derselben
ersten acht tusent guldin richten, ob sie der vor nicht gericht weren. Und damit sol in
gegnügen, daz sie und ir erben furbaz keine zuversicht, vordrung oder ansprach zu den
egen. landen und herscheften haben sullen. Wer auch, daz man der tochter dhein oder mer
in kloster geben wolt, so sol man einer ieglichen zwey hundert gulden ieriger gult beweisen,
dieweil sie lebt; und dieselben zweihundert guldin geltes sullen nach ietlicher Lot wider an
die erben gevallen ungehindert. Wer auch, daz die egen. unserr süne und des burgrafen
lochter, unserr snur, erben mit enender gewinnen und derselbe unserr sun ee wanne seine
wirlinne abgieng, so sol sie, dieweil sie iren witiben stul nicht verkerel, bey dem lande
ungehindert bleiben, dieweil sie lebt, also daz sie von dem lande nicht verkaufen, verseczen
oder enpremden sol. Und sullen auch alle ampllüt der lande sweren den kynden zu rechtem
erbe und der vrawn zu leypgedinge, und sie sol auch keinen amptman verkern anders,
denne nach der kinder oder ir vormünde rat, und sullen auch die kinder und ir vormünde
sulche amptlüt nicht verkern on der egen. vrawen rat. Und sol auch ein ieglicher amptman,
den man von newes also seezen werde, alle die eyde, gelubde und gewisheit tun, ee er an
daz ampt geseczet wirt, die ander amptlüt getan haben, die vor ym gewesen sint. Ez sol
auch nach tode der egenanten des burgrafen tochter unserr sün daz lant lediclichen an die
egenanten ir erben on alles hindernizze gevallen. Wer aber, daz sie iren witiben sLul verkeren
wolt und einen man neme, so sol man ir zehen tusent sch. grozzer Prager müncz geben
und beczalen und sol sie furbaz mit dem lande nicht zu schiken haben. Auch sol der egen.
grafe Fridrich aller seiner lande, lüt, gut und herscheft gewaltig sein ungehindert, dieweil
er lebt, und sol auch gancze macht haben, ob ym des kuntlichen not wirt, dieselben lant,
lüt und güt zu verkauffen und zu verseczen nach seiner noidurft on alles geverde. Wer
auch, daz eliche mannes erben gewinne, so sullen die egenanten unserr sune und unserr
snür, sein Lochter, keine vordrung oder ansprach haben zu seinen landen, leuten, guten oder
herscheften, sunder sie sullen sich begnugen lazzen an den, daz er in zu rechter heymstewr
geben wirdet. Wer auch, daz derselbe bur£rafe Fridrich on eliche mannes erben verschiede
und die egen. seine lant an die vorgenante unsern sün und unser snür, seine tochter, gevielen.
so sullen wir und derselb unser sun alle brif und gelubde, die derselbe burgrafe Fridrich,
sein vatler, sein vetter oder sein vorvaren seiner müter, seinem weybe -— seines vettern
grafen Albrecht wirtinn umb ire re heymstewr
geben und getan haben, stet und gan haben und sie dbley ungehindert. bleiben 1 lazzen.
Wer auch, daz der egen. burgrafe Fridrich on eliche mannes erben abgieng und die lant an
die egen. unsern sün und unser snür, sein tochter, gevielen, als vor begriffen ist, so mag er,
burgraf Fridrich, uf funff tusent mark lotiges silbers oder darunder geben, schaffen und
vermachen für sein sel und zu selgeret oder sust, wem er wil und wie ym daz allerbest
gevellet, und daran sol in nyemant hindern. Auch sol und wil der egen. burgraf Fridrich
des vorgenanten burgrafen Albrechten, seines vettern, tochter, die werltlich bleiben sol,
zehen tusent guldin geben zu einem manne. Wer aber, daz burgraf Fridrich on eliche man-
nes erben sturbe und sein lant an die vorgenanten unsern sün und unserr snür, sein tochter,
gevielen, so sullen wir oder derselb unser sün derselben tochtern darzu auch zehen tusent
gulden geben für ieren erbteil, und sie auch der ersten zehen tusent guldin richten, ob sie
der vor nieht gerichtet were, also daz sie oder ir erben darnach zu dezselben burgrafen
Fridrich lande, lüten, guten und herscheften keine zuversicht, vordrung oder ansprach in
dheine weise haben oder gewinnen sullen. Und die andern techter dezselben seines vettern
80l er in ein erberg kloster geben, als er, burgraf Albrecht, an seinem todpet selber geschikt
hat, und wil und sol burgraf Fridrich ir zwey hundert guldin ierlicher gult beveysen, dieweil
Sie lebt: und wanne sie gestirbet, so sullen dieselben zwey hundert guldin gelts wider an

   

 

 

