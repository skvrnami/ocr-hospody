454 Regesta, Bohemiae et Moraviae.

quatenus ex superhabundanti ad hoc, ut eorum malicia convineatur, presbiteros
Andream in Mirouie, Petrum in Lybyechow, Nicolaum in Walle sancte Marie, Se-
bestianum in Vnyetiez, Albertum in Mssen et Bohunconem in Vodyerad, ecclesiarum
plebanos, nec non omnes et singulos prenominatos, si personaliter haberi poterunt,
alias ipsos et ipsorum quemlibet in ecclesia nostra Pragensi, in qua vicariatum occu-
pant, publice ex parte nostri citetis, requiratis et moneatis; quos et nos et ipsorum
quemlibet presentibus citamus, monemus et requirimus ipsis et ipsorum cuilibet sub
pena privacionis. beneficii et beneficiorum precipientes et mandantes, quibus et nos
et quatenus a die monicionis presencium infra
triginta dierum spacium, quorum dierum decem pro primo, decem pro secundo et
reliquos decem pro tercio et peremptorio ac monicione canonica assignamus, omnes
et singuli ad ecclesias ipsorum se conferant et circa ipsas residenciam faciant perso-
nalem, ecclesiis ipsorum deservientes et plebibus ; alias si
contrafecerint e£ mandata nostra contempserint et residencias personales circa ipsas
eorum ecclesias non fecerint, elapso prefato triginta dierum spacio et hac canonica
monicione premissis exnunc prout extunc et extunc prout exnunc in ipsos et ipsorum
quemlibet sentencias privacionis ferimus in hiis scriptis et ipsos privatos dictis ecclesiis
presentibus denunciamus, diffinimus et declaramus, requirentes et monentes exnunc
et extunc dictarum ecclesiarum omnes et singulos patronos, ut infra tempus debitum
et ipsis a iure concessum nobis vel vicariis nostris in spiritualibus ad ipsas ecclesias
presentent personas ydoneas per nos vel vicarios nostros instituendas et confir-
mandas. Alias termino iuris elapso auctoritate ordinaria et potestate ad nos devoluta
ipsis ecclesiis viduatis et earum cuilibet providebimus de rectoribus, prout suadebit
ordo iuris et nobis videbitur expedire. Insuper, ne quis pretextu ingnorancie se
aliqualiter valeat excusare, presentes per vos eciam portis nostre Pragensis ecclesie
volumus affigi. De quarum execucione, citacione, monicione, requisicione, afficcione
et relacione vobis prefatis dabimus plenam fidem. Datum Prage a. d. 1358
die XXVI m. februarii.
Cop. saec. XIV in formulario ,Cancellariae Arnesti", ms bibl. publicae et universitatis Pra-
gensis sign. XII C 17 fol. 11v.

 

 

*163) 1358, 26 Febr, Pragae.

Arnestus archiepiscopus Pragensis monasterio i litter
Tun, confert. — — Etsi loca singula ad honorem Dei omnipotentis Sancto-
rumque ipsius divino cultui dedicata honorum congruis muneribus et dignis laudum
preconiis attolere debeamus, ibi tamen promcius et uberius hoc facere astringimur,
ubi regularis et Deo placita viget observancia Christique puerpere Marie semper
"^benedicte, que singulari quadam excellencia super omnium spiritus civium super-
norum tanquam sydus radiat matutinum, constat titulo insignita. Igitur cum mona-
Sterium Rudnicense [per] prepositum gubernari solitum, in quo est sacer regularium
canonicorum conventus, qui sua exemplari conversacione suos funiculos eciam in

 

