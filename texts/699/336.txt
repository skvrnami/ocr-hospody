584 Regesta Bohemiae et. Moraviae.

Boh. I p. 248 n. 582, Cod. dipl. Boh. II p. 94 n. 97.) In nomine sancte et individue
"Trinitatis. Fridricus secundus divina favente clemencia Romanorum imperator semper
augustus, Jerusalem et Sicilie rex — —. (Sequitur tenor litterarum Amalphiae a.
1281 m. Jul, datarum, vide Cod. dipl. Boh. III p. 8 n. 11.) Ne igitur nos, heredes et
succesores nostri, Boemie reges illustres, regnum Boemie et eiusdem regni corona,
Sacri Romani imperii membrum quidem nobile et insigne, ex huiusmodi negligenciis
quevis eciam dispendia paciamur, sed pocius in nostris iuribus pro honore et augmento
Sacri imperii debite foveamur, attendentes et industriose mentis oculis limpidius
intuentes, qualiter prefati progenitores nostri ignari fortasse suorum iurium, preser-
tim cum predicta privilegia et littere in partibus Austrie dudum constiterint neque
ipsarum copiam obtinere valuerint, sicut in facti narracione premittitur et ex litteris
prefati ducis Austrie claret apercius, prefati progenitores nostri, Boemie reges,
castrum Flozz in predictis imperialibus litteris expressum lucidius adversus iuste et
legittime sue proprietatis titulum sibi nomine pignoris pro certis pecuniis sustinuerint
obligari, ne talis negligencia nobis, heredibus et succesoribus nostris, Boemie regibus,
regno et corone Boemie dampnum, errorem seu negligenciam afferre valeat quovis
iodo, — — sano electorum et aliorum principum Sacri Romani imperii accedente con-
Silio de imperialis potestatis plenitudine ac de certa nostra ciencia dicimus, pronuno-
ciamus, declaramus, diffinimus et hac edictali ite duximus
quod cum lucide evidenter appareat in prefatis privilegiis et litteris, qualiter illustres.
Boemie reges, progenitores nostri, iure et titulo donacionis cesaree iustam et veram
proprietatem castri Flozz et pertinenciarum eius habuerint, et nos, heredes et succes-
Sores nostri, Boemie reges, debeamus habere et quod a titulo proprietatis huius-
modi nulloquidem iure, sed errore solum declinatum extiterit, quod videlicet predicte
imperiales littere, que super castro Flozz ac aliis eciam expressis ibidem per nostros
progenitores, reges Boemie, a Sacro imperio obtinuisse noscuntur, in omnibus suis
tenoribus, sentenciis, punctis et clausulis, sicut sunt expresse superius, perinde robur
firmitatis obtineant et in sua virtute perdurent, ac si proprietatis, feudi vel alterius
iuris in litteris predictis expressi condicio nunquam foret errore, negligencia seu alias
quomodolibet interrupta. Nulli ergo hominum liceat hanc nostre pronuncciacionis,
declaracionis, diffinicionis seu statuti paginam infringere seu ei quovis ausu teme-
rario contraire sub pena mille marcarum puri auri, quas ab eo qui contra fecerit
tocies, quocies contra factum fuerit, irremisibiliter exigi volumus et recipi ac earum
medietatem nostri imperialis erari sive fisci, residuam vero partem illustrium regum
Boemie usibus applicari. Signum e£c. Testes autem huius rei sunt ill. Rudolfus dux
Saxonie, ven. Johannes Olomuczensis episcopus, ill. Bolko Opuliensis, Bolko Falkem-
bergensis et Fridricus de Tegg duces et Wilhelmus marchio Mysnensis et spect. Vlricus
de Helfenstein, Johannes de Recz, Heinricus et Guntherus de Swarczpurg comites,
nob. Rudolfus de Wart, Conradus de Hoemburg, Fridricus de Waltsee, Busco de Wil-
hartiez et alii quam plures nostri et imperii Sacri principes, nobiles et fideles. — —
Datum Nuremberg a. d. 1358, ind. undecima, II kal. iulii, regn. nostr. a. XII, imp.
vero quarto. Per dominum imperatorem . . cancellarius. R. Miliczius.

 

