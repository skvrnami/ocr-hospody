Annus 1958, 5—8 Jun. 517

bekennen offentlich in diesem brife allen denen, die in sehen oder hóren lesen, das wir
mit wohlbedachtem muth und unser willkur kommen seindt vor den allerdurchleuch-
tigisten fursten und herrn, herrn Carl Rómischen kayser, zu allen zeithen mehrer
des reichs und kónig zu Bóheimb, unsern lieben gnüdigen herrn und haben ihn uns
seinen erben und nachkommen kónigen zu Bóheimb und der cronen daselbsten vor
uns und unsern erben uffgelassen und durch sonderlicher gnaden, schirm und schutz
willen lediglichen uffgereichen das burgstadt zu Hardeck und die gütter, das ist
Albenreuth, Alten Albenreuthen, Poden, Schachten, Gossel und Mugel mit aller
ihrer zugehórung, die zu demselben burgstadt gehüren, und als wir die mit rechten
an uns bracht haben und besessen und hat uns auch und unseren erben vor sich,
seine erben und nachkommen von besondern seinen gnaden durch unsere fleissige
bitte willen dasselbe burgstadt und die gütter als ein kónig zu Bóheimb gnádiglichen
zur rechten mannlehen widergeliehen und uns auch von grósseren seinen gnaden
erlaubet, das wir uf denselben burgstadt eine vesten und eine burg bauen mügen mit
solcher beschaidenheit, das dasselbe haus zur Hardeck des obgenandten unsers herrn
des kaysers als eines kónigs zu Bóheimb, seiner erben und nachkomhben kónigen zu
Bóheimb und der cronen daselbst ewiglichen offenhaus sein soll ohne alles unter-
scheidt. Und wann wir auch dasselbe haus Hardeck von ihm als einen kónig zu
Bóheimb, seinen erben und nachkomen kónigen zu Bóheimb und der cronen dessel-
ben künigreichs als ein offenhaus und die gütter, die darzu gehóren, zu rechten
mannlehen mit rechten wissen empfangen haben mit hulden, eiden und diensten als
Solehen mannlehen und offenen kaiser recht und gewohnheit ist, des so haben wir
ihm, seinen erben und nachkommen kóünigen zu Bóheimb und der cronen daselbst
von uns und unsern erben in gutten trewen und bey geschwornen eyde, den wir
darumb zu den heyligen gethan haben, gelobet und geloben auch mit diesen brief
vor uns und unsern erben dem obgenannten unserm herrn als einem künig zu Bóheimb,
seinen erben und nachkommen kóünigen zu Bóheimb und der cronen daselbst mit
demselben hause ohne alles gefürde und unterscheid als ihrem offnen hause ewiglich
zu warten und von desselben hauses und gütter wegen getrew, gehorsamb und unter-
thünig zu seyn und mit derselben vesten zu wartten, als solcher offenen vesten und
lehensrecht und gewohnheit ist.

Auch geloben wir in gutten trewen ohne gefárde, wann es zu solchen schulden
küme das wir oder der obgenandten unser herre abgieng, das wir allwege oder
unsre erben und nachkommen kónigen zu Bóheimb das ehgenandte haus zu Hardeck
und gütter, die darzu gehóren, zu rechtem mannlehen empfahen sollen und ihnen mit
denen obgenannten haus als ihren offnen hause wartten und ayde und gelobde
thuen und scehwóren in allen dermassen als davor begrieffen ist. Mit urkundt dieses
briefs versiegelt mit unsern anhangenden innsiegelen.

Der geben ist zu Sultzbach noch Christi geburth dreyzehenhundert darnach in
dem acht und funffzigsten jahre an den nechsten freytag nach sanct Bonifacien
tage.

Copia in mrs. archivi civitatis Egrensis (n. 187 fol. 67) servatur.

