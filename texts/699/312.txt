510 Regesta, Bohemiae et Moraviae.
831) 1358, 25 Maii Constantiae.

Testimonium de iis, quae fr. Rudolphus de Homburg, provincialis per Bohemiam
ord. Theut., apud Eberhardum abbatem de Reichenau fecit et dixit.
Allen den, die disen gegenwurthigen brief ansehent, lesent oder hórent lesen, es
sigin . . fursten gaistlich oder weltlich, grafen, herren, vrigen, dienstlut, ritter,
knecht, uff dem land und in den stetten, wie si genanth sint und in welher wirdi,
eren und wesen si sint, chunden wir Walther von Stoffeln ritter und Benez von
Stoffeln sin vetter und veriehin des offenlichen mit disem brief, das abth Eberhart
in der Richenow dem wolbeschaiden manne Johansen Snewiss von Chostencz, der
in dem dorf ze Triboltingen nidrent Chostencz sezzhaft ist, und ouch sinen louffen-
den knecht den vetter, niht ainost won dike, zü uns schikte gen Stoffeln und traib
und warb an uns, das wir uns des annámin und undirwundin, das wir der von Wir-
tenberch diener und gesind, die vor Mágdberch der vesti lagent, dannen tribin und
des houbtlut wárint, so wolti er uns druhundert oder vierhundert oder als vil siner
gewafenten luten lihen, das wir es sicherlichen tátin. Des kam ich vorgenanter Bencz
von Stoffeln zü dem vorgenantin abth Eberhart in der Richenow gen Chostenez von
des obgenantin hern Walthers von Stoffeln, mines vettern, und ouch von min selbes
wegen. Do besant abth Eberhart brüder Rüdolfen von Honburch lantheomendur
Tutsches ordens ze Behen und was da bi im brüder Mangold von Prandis lanth-
comendur Tütsches ordens in Elsás und ander erber lut, die derselb abth darzü
gebetten hatte und lait denen sinen sin und mainung fur und sprach also, er kundi
in siben iaren von denen von Wirtenberch nie sicher werden und getruwti, mochti
im an pfand werden, er erlangti im und sinem goczhaus fride unde genad, und batt
den lantheomendur von Behen, daz er im darzü rieti und ouch hulfi, und solt ouch
das von mánlichen verswigen sin uff den aide. Do sprach der lanthcomendur von
Behen: Wárlichen, herre, ich sol noch wil uch zü der sach weder raten noch helfen,
won ich han da ze vil herren und ouch angeborner frunde, wider die ich unbillich
riet oder táti. Und ward da von im weder des chaisers noch des herczogen von Óster-
rich nie gedacht, weder lüezel noch vil. Do sprach der abt: Lieber her lanthcomen-
dur, so sagent mir doch uff die truw, die ir mir geben hant, wári du sach uwer,
was woltint ir tün. Do sprach der lanthcomendur von Behen: Uff min truw, herre,
wamit ich mir denn fride und genad móchti machen, daz wolti ich tün. Und sprach
niht furo noch me und gedacht aber nie des chaysers noch des herczogen. Do sprach
der obgenanth lanthcomendur von Elsás: Uff minen eid, herre, ir sont es tün, won
uff minen eid, wár ich gesund, ich wolti mit min selbes libe dabi sin und leh der
ouch sin diener und maiden darzü. Dem ward ouch und andren luten, die an dem
rat warent, gevolget. Nu hat der abth von der Richenow den lanthcommendur von
Behen schuldig geben, er hab im die sach geraten und spráchi, er wisti fur war,
er táti sinen herren dem chaiser und dem herezogen von Ósterrich dienst und lieb
mit. Darzu hat der abth ouch geredet und gesprochen und ouch furgeben, er hetti
den lantheomendur von Behen zü ainem gemainder genomen und genemmet. Da

