Annus 1858, 25—28 Apr. 485

der stete zum Brige und zu der Olaw mit dem lande, mannen und allen zugehorungen
in sulcher bescheidenheit: Sei das sache, das der egenante unsir swager herczog
Bolke von der Swidnicz ane sines leibes erben verschide, das dan die egenanten stete,
land, manne und zugehorunge des halbenteils, als dovor begriffen ist, uff den egenan-
ten herczogen Wenczlan, unsirn oheim, und uff sine erben ledicliche und ungehindirt
widervallen sullen. Wer aber das der egenante herczoge Bolke von der Swidnicz,
unsir swager, sines leibes erben nach sime tode liesze, von denselben erben sal
herezog Wenczla odir sine erben, obe sin nicht were, die egenanten stete, lant, mann
und zugehorunge des halbenteils, als dovor begriffen ist, umb drittehalbtusend mark
polonischer czal pehemischer groszer, vor die mark achtundvierczig groszen zu reiten,
ledigen und lósen, und derselben losunge sal man herczogen Wenczlaen und sinen
erben gehengen ane widirrede und ane allis hindirnizze. Were ouch sache, das unsir
swager von der Swidnicz dheinerlei güt, renchte, gulde odir andirs, was das were,
binnen dem halbenteilen, das yme geboren wirt, als vore begriffen ist, keufen odir
lósen wurde, was er daselbs keufen odir losen wirdet, das sal genczliche und ane alles
gelt nach unsirs swagers von der Swidnicz tode, obe er sines leibes erben nicht
liesze, an den vorgenanten herczogen Wenczlaen und sinen erben gevallen. Lisze aber
unsir swager von der Swidnicz nach sime tode sine leibes erben, wan den erben die
egenanten drittehalbtusent mark beczalet werden, als vor geschriben steet, so sullen
dan ouch dieselben gekeuften odir gelosten gut uff unsern oheim herczogen Wenezlaen
und sine erben ane alle hindernizze widervallen. Ouch hat der egenante herczoge
Wenezlaw dem hochgeborn Ludwige sime brudir, unserm oheim, gelobet in unsrer
gegenwortikeit, als er ouch iczunt hat bestalt, das unsir swager der herczog von der
Swidniez an herczog Wenczlan stat und von sinen wegen vor den steten zum Brige
und zu der Olaw und vor den edeln luten derselben lande die egenanten stete, land,
manne und T mit dem herezogen Ludwigen odir sinen erben
teilen sal glich in zwei teil zwischen hie und pfingsten, die schirist kunftig sein, in
aller wise, als ein brudir mit dem andern mit gotlichen lozze billiche teilen sol, ane
geverde, und welcher teil in derselben zeit dem herczogen von der Swidnicz von
herezogen Wenezlaws wegen und an siner stat geboret und gevellet, daran sal der
egenante herezoge Ludwig unsirn swager den herczogen zu der Swidnicz und ouch
herezogen Wenczlaen und ir beider erben nicht hindern noch sie vorbas ansprechen
mit dem rechte odir sust in dheime weis, sundir er hat vor uns bekennet, er wolle yme an
solicher teilunge genugen laszen, also das unsir swager herczog Bolke von der Swidnicz
und herezog Wenczla, unsir oheim, und ir beidir erben an dem teile, der yn gebüret,
ungehindirt bliben sullen, und hat ouch gelobet in guten truwen ane geverde, das er
Sie in besiczunge, in gewere und in behaldung desselben halbenteils furdern sal und
yn ouch beholfen sin mit aller siner vermogde des halbenteils, der yme an der
teilunge geboren wirdet, als vor begriffen ist, ane argelist und geverde, und das-
Selbe haben die egenanten herczog Bolke, unsir swager und herczog Wenczla, unsir
oheim, vor sich und yre erben dem egenanten herezog Ludwige und ouch sinen erben
in steten guten truwen gelobet zu sime halbenteil, in aller der mazze und wise, als

 

