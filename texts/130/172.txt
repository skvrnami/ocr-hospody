164 Enler, Regesta. Bohemiae

Tempelstein, Alber von der Dube, Alber von Seberg, Otte von Pergowe, Alber der burggraf
von Lisnik, Wilhelm von Lantzstein, Pote von Potenstein vnd sin suene, Brezlaus von Risen-
berg, Protiba von Lutitz, Wabarus von Wabarowe, Pirkosch und Wilhelm von Hirstein,
Reimund vnd Heinrich von Luhtenburg, Sdenko von Sternemberg, Hrabisch von Pabyanitz,
Vilrich von dem Nuwen Huse, Czesema vnd sin Bruder von Vsk, Benesch von Wartemberg
vnd sin Bruder, vnd Johans seiligen Sune von Wartemberg, Nycolaus von Potenstein, Muthina
von Dobruschk, Zmilo von Primizlabz, Wilhelm von Egerberg, Hartlieb von Pozkowitz, Jngram
von Vngersberg vnd Buzo von Buzowe tun chunt oc, das wir vnd alle vnser friunde, die
wir dar in bringen mügen vnd die durch vns tun vnd lazsen wellent, gebunden haben vnd
binden vns mit disen brief dem hochwirdigen herren, kunig Friderich von Roine vnd vnse-
sen herren den herczogen von Oesterrich, sinen brudern, hertzog Lupolt, hertzog Albrecht,
hertzog Heinrich, vnd hertzog Otten, in irn dienst, als verre vns lib vnd gut were, vnd mit
vnsern vestinen zu wartenn, daruf vnd dar abe ze tunn vnd anzegriffenn, vnd ir lute darin
vnd darus ze lazsen, wenn si sin beduerfen, vnd beholfen ze sinn mit lib vud mit gut, als
verre das wert, ane alles geuerde, mit solicher bescheidenheit, das wir in beholfen suln sin
vnd si vns beschirmen vnd auch beholfen suln sin, mit namen wider kunig Johans von
Beheim, grauen von Lutzelnburg, vnd wieder alle die, die vns verderben wellen. Wir suln
vns ouch mit dem vorgenanten kunig von Beheim nit verrichten kains dinges ane vnser
vorgeschriben herren kunig Friderich vnd sin bruder, die vorbenennet sint, in werd danne
gentzlich vsgerichtet von dem kunig von Beheim fünfzig tusent mark silbers küniges gewichtes,
ie sehs vnd fünfzig grozser beheimischer phenninge für ain mark, oder die phant dafür,
als es ze Spire getedinget wart mit kunig Heinrich seiligen von Rome, der sit keiser wart,
als sie sin brief darüber habent, die er in gegeben hat. Vnd ist, das wir mit dem kunig von
Beheim nit verricht werden, so suln wir, wenne das kunig Friderich von Rome gut dunket
vnd er vnd wir mit enander des ze rat werden, einen, welhen wir wellen, vnder hertzog
Heinrich von Kürnten, herzog Lupolten, hertzog Albrechten, hertzog Heinrichen oder hertzog
Otten, hertzogen ze Oesterreich, sinen brudern, vns ze kunige nemen ze Beheim vnd ze
Polan, vnd sol kunig Friderich von Rome, vns den bestütigen zu einem kunige, vnd sulu
wir dem beholfen sin mit aller vnser macht, mit vnsern vestinen ze wartenn, daruf vnd
darabe ze tunn, vnd anzegriffenn m sin lute in vnd vs ze lazsemn, wenn er sin bedarf,
vnd beholfen sin mit lib vnd mit g als € das wert, ane alles geuerde, das er
gewaltig werde, vnd sol im ouch idebér Yeholfen Sin kunig Friederich von Rome
vnd ander sin bruder mit aller ir macht, vnd suln wir im gehorsam sin mit gantz

triwen vnd hulden als vnserm rechten herren, vnd soll er vns danne raten vnd helfen
vnd bestütigen vnd halten allen unseren recht. Es suln ouch die vorgnanten vnser
herren, kunig Friderich von Rome vnd sin bruder ze tüglichem krieg vns beholfen
sin mit fünf hundert beraiten mannen mit helmen ane geuerde in ir kost in das lant
ze Beheim vnd ze Mürhern, vnd suln vns der drühundert schikken ze der nehsten lieh-
misse, deu nu komet, vnd darnach die andern zwaihundert ze der mittervasten, deu nu
nehste chunftig ist; vnd ob es darzu keime vnd not beschehe, so suln si vns beholfen sin

