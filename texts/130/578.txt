570 Enler, Regesta. Bohemiae

Illos autem reputamus esse residentes, ut possint optare praebendas, qui uno anno continua-
verunt suam residentiam apud nostram ecclesiam et alio sequenti continuabunt eandem,
demum alii canonici absentes secundum prioritatem suae receptionis, ultimo canonici mino-
ribus praebendis praebendati juxta prioritatem residentiae et post secundum prioritatem suae
receptionis optabunt easdem, et extunc illa praebenda, quae optata non fuerit, ad voluntatem
capituli, seu cui debita fuerit, conferatur. Praedictum etiam ordinem per omnia optationis
in praebendis ad dominum regem spectantibus volumus observari, inter illos tamen canonicos,
qui ad eas sunt vel fuerint ex praesentatione domini regis instituti. Et quia minoribus prae-
bendis canonicos in optatione ut supra est expressum, nobis
aequavimus, in hoc gratiam eis, quam non habuerunt actenus, facientes, ut fructus ex hoc
ecclesiae nostrae acerescat et honor, volumus et statuimus, quod nulli ammodo minor prae-
benda conferatur, nisi prius residentiam circa ecclesiam juret et promittat facere personalem,
quam nisi fecerit infra mensem et eam continuaverit, extunc alteri residere volenti con-
feratur; nam ad hoc dictae minores praebendae institutae fuerunt antiquitus, ut ecclesiae
nostrae per praesentiam ipsorum deserviretur, et quod propter hoc idem adipiscerentur ma-
iores praebendas suo loco. Item volumus etiam et statuimus, ut canonici, qui ex minoribus
praebendis maiores praebendas optaverint, si non residerint eo tempore, quo optant, apud
ecclesiam nostram, quod infra mensem ad residentiam se ponant, quam continuare debebunt;
quod nisi fecerint, aliis residere volentibus praebendae eorum conferantur, quam poenam ad
illos canonicos extendimus, qui virtute residentiae a minoribus majores optaverint prae-
bendas, et eis adeptis a residentia se retrahunt. Minoribus etiam canonicis praebendis prae-
bendatis gratiam gratiae accumulamus; ut eo melius apud ecclesiam possint nostram resi-
dere, statuimus, quod, postquam canonici majoribus praebendis praebendati obedientias
fuerint assecuti, vel per eos steterit, quo minus easdem assequantur, quod praedicti secundum
prioritatem suae residentiae obedientias assequantur, secundum quod de canonicis majoribus
praebendatis praebendis et residentibus superius est expressum. ltem quoniam uniformitas
jn ecclesia dei esse debet, nec licere debet uni, quod alteri non liceat, nam qui similem
vitam cum aliis suscipiunt, simili legi subponantur, ut ex hoc caritas inter simul habitantes
augeatur et scrupulositas suffocetur, statuimus, quoi si aliqui in canonicos sunt recepti, qui
non juraverunt statuta et consuetudines ecclesiae observare, ut ad requisitonem domini
dictam jurare debeant secundum formam consuetam; quod nisi fecerint, a consortio fratrum
et tractatibus ecclesiae tamdiu removeantur, donec jurent. ltem quoniam de virtute in vir-
tutem expedit ambulare et bona in melius commutare, licet antiqua consuetudo fuerit eccle-
sine, quod hii, qui recipiebantur in canonicos, prandium sive refectionem fratribus et mini-
stris ecclesiae dare nos hanc propter necessitatem eeclesiae, ob
defectum capparum in melius convertere cupientes, statuimus, ut quilibet, qui in canonicum
recipitur, promittat loco prandii illius cappam sibi facere infra mensem, quam nisi fecerit,

a consortio fratrum et tractatibus omnibus capituli sit exclusus, donec cappam valoris duarum
sexagenarum sericeam vel aurifisiatam sibi faciat et acquirat. Item quia etiam decet memo-
riam benefactorum ecclesiae et maxime fundatorum non extingui, et licet ecclesiam in Budecz

 

 

 

 

 

