752 Enler, Regesta. Bohemiae

von Osterich vnd alle vnser vettern pfaltzgrafen bey Rein vnd hertzoge in Obern vnd in
Nidern Beyern vnd vnsern oheim den hertzogen von Chernden vnd vnsern aidem, margraf
Fridrich von Meissen, all gemainclich ouf recht. So nemen wir der chunig von Beheim ouz
die hertzogen von Osterich, den hertzogen von Chernden, den markgrafen von Meissen,
hertzogen Heinrich von Beyern vnsern aidem, den chunig von Frankrich, den chunig von
"Vngern, vnsern vettern den ertzbischof von Trier, den ertzbischof von Cholen vnd den grafen
von Gulich, ouch all gemainlichen ouf ein recht. Sunderlichen sullen ouch dise gegenburtig
brief vnd ainung stet vnd vntzerbrochen beliben unschedlich allen vnsern vordern brifen, wenn
also vil, als si verendert sein mit disem gegenwertigen brife. Vnd daz daz alles stet vnd
vwntzerbrochen beleibe, der geben wir disen brif mit vnser beider insigel versigelt vnd ze
einer merer steticheit vnd sicherheit haben wir Baldwin, von gotes gnaden ertzbischof ze
"Trier vnd pfleger des heiligen stules ze Meintze, vnser insigel an disen brif ze vnsers herren
cheiser Ludowig vnd vnsers vettern des chuniges von Beheim beider insigel hüngen lassen. Vnd
daz ist geschehen vnd der brif ist gegeben ze Nurmberch an sand Bartholomei abent des zwe-
lifboten, do man zalte von Christes geburt dreuzehenhundert iar vnd dar nach in dem zway
vnd dreizigisten iare, in dem achzehenden iar vnser cheiser Ludowigs richs vnd in dem
funften vnsers cheisertomes.

Weecb, Kaiser Ludwig d. Bayer und Kónig Johann v. Bübmen p. 115. — Büóhmer, Reg. Imp. 364, 336.

1934) 1332, 24 Aug. Nürnberg.

Kaiser Ludwig und Johann, künig von Bóhmen, verpflichten sich zu gegenseitiger
freundschaft. — Wir Ludewig, romischer keyser oc, vnd wir Johann oc, kunig zu Beheim oc,
veriehen 2c, ,daz wir vns lieplich vnd friwentlich mit enander vereinet haben durch fride
vnd nutz aller kristenheit, vnd daz dest minner archwons vnd zwifels zwischen vns sei, so
haben wir beide zu den heiligen gesworn, daz vnser ytweder dem andern getrwe vnd gewür
Sei vnde vnsern kinden, noch niht gere noch trachte, daz dem andern weder an leibe, eren
noch gut schade sei, noch nieman dar vf sterchke noch anweis mit dheinen sachen an alle
geuerde. Wür auch, daz ieman vnser eintweders schaden werben wolt oder wuerken mit
worden oder mit werchen, daz sol der ander furchomen vnd wenden, als verre er mach, vnd
sullen vns furbaz trwelich vnd güntzlich an einander lazzen leibes, eren vnd güts. Vnd zu
einer merern sicherheit so haben wir keyser Ludewig vz vnserm rat erchorn die edlen mann
Bertold grafen ze Henneberg, vnsern lieben swager vnd heimlicher, vnsern swager graf
Gerlahen von Nazzowe, graff Ludwigen von Otingen den eltern, Herman von Liechtenberg,
vnsern kanczler, graf Friderich von Otingen, Johansen burgrafen ze Nürenberg, Ludewigen
von Hohenloch, bruder Henrich von Zipplingen, lantchomentwr ze Franchen, Heinrich den
Breysinger von Wollenczsach, so haben wir Johann, kunig ze Beheim, vz vnserm rat erchoren
vnsern eyden herczog Heinrich von Beyern, Vlrich von Hanowe, Dyemen von Kolditz, Wilhelm
von Lannstein, Heinrich von der Leipen, Otten von Bergowe, Chunrat von Luchsenich, Hartman
von Kromberg, Virich den Phluchk, vnd die selben habent alle zu den heiligen gesworen, ob
vnser dheiner des vergázze und ündern wolt, des got nicht gebe, daz si daz wenden sullen

