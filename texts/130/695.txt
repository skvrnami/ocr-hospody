et. Moraviae, Annus, 1331. 687

dines vel alias supereminencias, stare posunt libere, ita tamen, quod de domibus ipsis et ad
domos ipsas liber exitus et introitus habeatur. Item volumus, quod in foro siue in placza
ciuitatis predicte nemo forensium siue illorum, qui vendunt sal, pisces, fructus et alias res
quascunque, aliquam proprietatem habeat, quod currus, mensas, bancos vel casas aut huf√≠as
per noctem stare dimittat; sed quilibet horum forensium die et tempore fori ea, que habet,
vendat, et hiis venditis currus, mensas, bancos vel casas aut huttas deducat, quod cuilibet
forum siue placza ad standum et vendendum utensilia sit communis. Preterea volumus, quod
quilibet ex nobis, habens apotecam vel institam extra testudinem, clausuram instite sue,
siue fuerit ferrea vel lignea, que /yd vulgariter dicitur, exponat de instita sua versus viam
ad vnam vlnam Pragensem tantum, ita quod illa clausura habeat sustentamentum appendens
et eciam quod tectum siue tectura ipsius instite habeat in latitudine tres vlnas pragenses,
et in altitudine ad vnum equitem, quod possit subtus quilibet equitare. Quodsi est instita.
sub testudine, nullum habere debet tectum. Preterea volumus, quod nemo ex nobis emittat
aquam de brasiatorio et de balneo suo ad viam vel ad vicum, sed quod aquam ipsam teneat
in area domus sue. Item volumus, quod nemo habeat kanale et dolium ad suum braxatorium
ad extra vel de foris domus sue. Preterea volumus, quod nemo fabrorum habeat angarium,
quod vulgariter dicitur mofsal, ante domum suam, sed in area vel in curia domus sue; si
habet tantum de spacio, debet hoc facere et habere, si autem non habet spacium pro
locando et habendo angario in area vel in curia domus sue, tunc habere debet hoc ante domum
suam ad quinque vlnas pragenses a domo sua remotum, si ibi est ad hoc spacium sufficiens;
si autem ibi non est tantum de spacio, tunc nullum habere debet angarium faber ille. Pre-
terea de meatibus aque, qui vulgariter dicuntur eyczuch, qui habentur intra muros ciuitatis
predicte, volumus, quod hii meatus fiant absque dampno muri et fossati ciuitatis predicte;
quodsi in muro vel in fossato ciuitatis predicte aliquod dampnum propterea acciderit, ille, qui
fuerit culpabilis, meliorabit hoc sua pecunia, et dabit nomine pene decem talenta paruorum
denariorum pragensium. Item volumus, quod nullus fenestram aliquam vel foramen in muro
vel in turri ciuitatis predicte sub meniis facere debeat vel habere. Insuper volumus, quod
nemo habeat priuatam super murum et inter muros ciuitatis predicte, nisi de muro vel
lateribus factam a fundo usque sursum, et hoc circa, si ciues jurati facere hanc permittent,
nec debet aliquis inter ipsos muros ciuitatis similiter terram, lapides, ligna vel aliud deicere
sub pena decem talentorum predieta, nisi tunc construere vel edificare voluerit aliquid pro
commodo domus sue. Quod si aliquis nostrum alio modo, quam prediximus, facere presum-
pserit, hic dabit decem talenta paruorum denariorum pragensium pene nomine; insuper
quicquid fuerit edificatum vel factum, debet frangi, destrui et deponi; de qua pena dabitur
tercia pars judici et due partes ciuitati debentur. Et ut hec omnia et singula processum
habeant, et a nemine possint aut debeant impediri, promittimus bona fide vice et nomine
juramenti, quod quicunque ex nobis hanc nostram voluntatem et communem ordinacionem
impedire aut contra eam facere vel venire presumpserit, aut forte per dominum nostrum
regem vel reginam aut aliam quamcunque personam cuiuscunque dignitatis vel excellencie

