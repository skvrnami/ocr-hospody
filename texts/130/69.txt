et Moraviae, Annus 1313. 61

145) 1313, 20 Jum. Pragae.

Johannes, Boemiae et Pol. rex, civibus Augustensibus libertatem a steuris per patrem
suum eisdem concessam, confirmat. — ldem oppignorationem advocatiae in faucibus per
Dietegenum de Castello, advocatum provincialem Sueviae, Friderico, Augustensi episcopo,
nomine imperatoris factam confirmat. Datum Prage.

Freyberg, Reg. Boica V, 257. — Bóhmer, Reg. Imp. p. 182, n. 20 et p. 204, n. 359.

146) 1313, 29 Jum. Pragae.

Wolfinus judex et Wolframus filius olim Meynhardi, Meynhardus de Rokczan,
Wolframus de Argentina, Nicolaus Hilprandi, Chonradus de Lutmiricz, Nicolaus Gevnaher,
Albertus Stuko, Syppoto de Benessow, Ditmarus, Dytlinus Waczinger, Guntherus de Monte,
Petrus Glas, Albertus institor et Dyetlinus pistor, jurati civ. Prag. attestantur locationem
agrorum ecclesiae Wyssegradensis in Hayka Mertlino, civi Prag. factam. — Not. oc, ,quod
honestus vir Mertlinus, filius quondam Martini de Egra, concivis noster, conduxit et suscepit
ad jus emphiteothicum, quod purchrecht vulgariter appellatur, ab honorabilibus
praeposito, Henrico decano, Rycholfo custode totoque capitulo Wyssegradensis ecclesiae agros
ipsorum in Hayka, partim ad praebendam d. Conradi, concanoniei ipsorum, et partim ad
obedientiam in AMedwes spectantes, per ipsum Mertlinum et heredes suos perpetuo tenendos
et possidendos sub modis et conditionibus infrascriptis, videlicet quod idem Mertlinus vel
sui heredes aut successores quartum dimidiam sexagenam gr. denar. pragensium vel argentum
ad valorem dictarum sexagenarum, si forte moneta mutaretur, medietatem in festo s. Georgii
et aliam medietatem in festo b. Galli annis singulis, videlicet illi, qui praebendam d. Conradi
concanoniei ipsorum tenebit, unam sexagenam, ei residuum obedientiario in Medwes, qui pro
tempore fuerit, in omnem eventum solvere teneantur, omni occasione (sic) proculmota.
Quodsi dictus Mertlinus vel heredes seu successores sui in aliquo terminorum praedictorum
censum praedictum, ut praemittitur, forsitan non persolverent, et per XV dies immediate
subsequentes in solutione negligentes existerent, extunc duas sexag. denar. gr. prag. nomine
poenae capitulo Wyssegradensi solvere tenebuntur. Et si post alios XV dies immediate sub-
sequentes censum praedictum cum poena supradicta non persolverent, extunc d. canonicis
Wyssegradensibus licebit ipsos in curia in Dubez majori in rebus mobilibus et immobilibus,
quae ibidem inventae fuerint, tam pro poena quam etiam pro sorte inpignerare, motu proprio
vel auxilio cujuscunque. Quodsi adhuc post alios XV dies immediate subsequentes poenam
et censum praedictum non persolverent, extunc euria praedicta in Dubez cum universis rebus
et bonis ad ipsam spectantibus ad capitulum Wyssegradense libere devolventur, et d. canonici
praedicti de ipsis ordinare et disponere tamquam de re propria poterunt juxta ipsorum libitum
voluntatis. — Act. et dat. Pragae a. d. M.CCC.XIIL, III. kalendas Jul.

Orig. arch. capit. Wyssegrad.

  

 

 

