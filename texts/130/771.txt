et Moraviae. Annus 1332. 763

praedictis solvendo vertebatur, sereniss. princeps d. Johannes, Bohemiae et Pol. rex ac Lucen-
burgensis comes, nobis audiendam commisisset et fine debito terminandam, tandem unum
articulum de litteris sigillis domini . . abbatis et conventus praedictorum sigillatis recepimus in
hac forma: Item quemadmodum plantatio saepedictae civitatis accepit initium ac hucusque
consuetudo iustissime deduxit, [ut] censum singalis annis de singulis mansibus, scilicet solidos
tres in festo s. Georgii et tres in festo s. Mychaelis nobis restituant, hoc adiuncto, si principis
decreto moneta terrae adeo varietur, ut pro marca argenti ad minus XII solidos denariorum
cedere contingat, dimidiam marcam argenti praefatis temporibus ministrabunt, et infra,
cuius quidem articuli praetextu opidani praefati petierunt coram nobis dominum abbatem
et conventum praedictos per nos finaliter compelli, ut ab eis sex solidos denariorum pata-
viensium de singulis mansis in antea nomine census reciperent annuatim et in summa huius-
modi contentarentur; domino . . abbate respondente ex adverso, petita fieri non debere et
ipsos opidanos compellendos esse, ut mediam marcam, per XXXII grossos pragenses illam com-
putando, de singulis mansis inantea singulis annis census nomine persolvant, prout hactenus
a multis sibi retroactis temporibus persolverunt. Nos itaque diligenter visis et auditis partium
iuribus et rationibus et probationibus, investigatis quoque ad plenum et cognitis ipsius
ausae meritis et aequa iustitiae lance discussis, deliberatione insuper nobiscum et cum
honorabilibus viris dominis Dyrzlao praeposito, et Thoma archidiacono Pragensis eccle-
siae, et Bohuta, archidiacono Curymensi et officiali Pragensi, et cum aliis peritis praehabita
diligenti, dei nomine invocato, partibus propter hoc in nostra praesentia constitutis et sen-
tentiam ferri postulantibus, de ipsius . . domini regis speciali mandato nobis facto, oraculo
vivae vocis sententialiter pronuntiavimus et in hiis scriptis diffinimus, ut opidani memorati
mediam marcam, per triginta duos grossos pragenses argenteos et legales illam computando,
ipsis domino .. abbati et conventui singulis annis dent de mansis singulis inantea et persol-
vant." — Et nos Dyrzlaus praepositus et Thomas archidiaconus praefatae Pragensis ecclesiae
et Bohuta, archidiaconus Curymensis, praefati recognoscimus sigilla nostra praesentibus
appendisse. — Eiusdem etiam rei testes sunt: nobilis vir d. Hynco Berca de Duba et discreti
viri Heinezlinus Theoderici et alii — Act. a. d. MCCCXXXII, III" non. Dec. in Maiori
civitate Pragensi.

Ex orig. arch. princ. de Sehwarzenberg in Netolic. — Pangerl, Urkb. von Goldenkron, Font. r. Austr.

XXXVLI, 80. Cfr. not. ibidem (p. 81 et 82) positas.

1965) 1332, 6 Dec. Wyssegrad.

Nos Karolus, rex Hungariae, significamus, quod ,d. Joannem, ill. Boh. regem — —
ab illo die, quo nobis vel in persona nostra Stephano, filio Lanczk, magistro agasonum no-
strorum, nostro nomine recipienti castra nostra Berench et Wywar siue Alba Ecclesia, in
vulgari vero Teutonico Weszunkerch nominata, prope terminos ipsius regni Bohemie exi-
stencia — — domini Albertus et Otto, duces Austrie et Styrie — — restituent vel restitui
facient pleno iure, et in plena eorum erimus possessione ac dominis, super ipsorum restitu-

96*

