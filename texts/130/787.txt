et Moraviae. Annus 1333. 719

prief vnd an sulche gezevgnuse brecht ze Prag, aus welhen landen daz wer, der selbe purger
sol daz puzen, er sol drei mark silbers geben, vnd dar zu den fvnften pfenning von der
kaufmanschaft, di er bracht hat, an wider red. Vber daz allez so welle wir, daz dhain
gast, der ein kaufman ist, vnd zv uns kumet in vnser stat vnd kaufmanschaft pringet, welcher-
lei di sei, daz er di kaufmanschaft nyeman, weder vnsern purgern in vnser stat noch nyeman
anders aus vnser stat porgen sol vf iar vnd tag, noch auf ein ha[l]bes iar, noch auf dhain
tag, es were denne auf wier vochen oder auf vierezehen tag, auf di vrist mag er wol por-
gen und nieht lenger; vnd welcher gast dez nicht enhilde, der sol daz verpuzen, er sol den
Ívnften pfennig seiner kaufmanschaft, di er porget, verlor haben; di selbe puze sol vnser
stat gewallen. Mit denselben puzen sol man di mawer, di turm und di zvprochen prueken,
di wege vnd di stege vnd andern gebrechen vnser stat bezzern.' — Der gegeben ist nach
Cristes geburt vber drevezehen hundert iar vnd dar nach in dem drey vnd drizzigstem iar
an der nehsten mitvochen vor pfingstei
E lib. civ. Prag. ab an. 1310 f. 74. — ju) Cod. dipl. Mor. VII, 870.

2007) 1333, 19 Maii. (Pragae.)

Verordnung des richters und der schüffen der stadt Prag gegen den wucher. — Wir

Francis Kornpuhel der richter vnd Chunrat Gynochsel, Mertein vnd Pesold von Eger, Hain-
czel von Thaust, Niclas der Weis, Wenczlab hern Albrechtes svn, Polk hern Jacobs svn,
Frenezil Hopfner, Niclas Fridinger, Andres Goldner vnd Peter Neuenburger, schepfen vnd
purger gemeincleich der stat ze Prag, bechennen offenbar an disem gegenvortigen prief, das
wir mit einem verdachtem muet vnd mit dem gemeinem rat durch der stat eren willen des
vber ein chumen sein vmb di vnchouf vnd vmb den vnbescheiden porch, der hie geueseu
ist in vnser stat ze Prag, daz wir wellen vnd heisen alle kaufleute, di vnser purger sein vnd
auch di geste, di kaufleute, daz nyeman dhainerlei kaufmanschaft, es sei gewant, pfeffer oder
safran, parchan, wachs oder welcherlei kaufmanschaft es sei oder wie es geheisen sei, nicht
verkaufen sol, er habes denne in seiner gewalt in seinem hous ze gegenwortig. Ouch welle
wir daz, waz man hie kauft in der stat, welherlei kaufmanschaft daz sei, vmb bereit pfenning,
daz man di kaufmanschaft vf di tege nicht verporgen sol, noch in der stat noch aus der stat
man sol di selben kaufmanschaft vmb berait pfenning hin geben oder aus der stat verfuren,
Ydoch mag ein kaufman, der gewantsneider ist, eim herren ein tuch oder czwai oder mer
im vnd seim gesind zv cleidern porgen an arglist. So mag auch eim lantman oder eim andern
man sein gewant pei der elen porgen zv cleidern an arglist. Daz selbe mag auch tuen der
chramer oder ein andern kaufman, der vnser purger ist, daz er sein chramerei bei der ellen
oder bei der wage eim herren oder eim andern man porgen mag zv cleidern oder zv einer
notdurft des leibes, zv der chuchen an arglist. Wir wellen auch, waz ein kaufman verkauft,
verherlei kaufmanschaft daz sei, di er hat in siner gewalt, di ze gegenwortig ist, daz er di
laze von im aus seinem hous tragen, vnd daz er da mit schulle furbaz nicht ze saffen haben,
er sol dhainer verlust gevehen, vnd sol dar auf nicht pfenning lichen. Ist aber daz, daz ein
kaufman sein kaufmanschaft, es [sei] gewant, pfeffer, safran oder wachs oder welherlei kaufman-

98*

