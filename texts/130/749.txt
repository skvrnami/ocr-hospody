et Moraviae, Annus 1332. 741

ermant und bedorf, also bescheidenlich, swenn vnser einer dem andern, hundert man mit
helmen ze helfe sendet, daz er den die choste geben soll, vnd ob sie schaden nemen, den
sol der, der daz volke gesendet hat, selber tragen, vnd ob sie frumen nemen, ez wer mit
vesten oder mit geuangen, der frvnd sol des herren sein, ze dem sie gesant werdent. Ez
istauch geret und geteidinget zwischen vns, ob vnser einer dem andern durch notdurft vber
die hundert man mit helmen mit zwain hundert mannen, oder mer oder minner, seinen
dinst haben wolte gen seinen veinden, als vorgeschriben ist, darvber sol iecslicher vnder
vns czwenn seiner monne chiesen, die vier sullen. vollen gewalt haben von vnser beider
wegen ze sprechen vmb dinst vnd vmb schaden, vnd swaz dann die vier einmvticlich spre-
Chent bei iren trewen, als ez sie dunchet, redlich sein, daz sol von vns beiderseit an alle
widerrede chraft haben vnd gancz vnd stet beliben. Ez ist ouch geteidinget, daz wir beident-
halben daz romisch reich ouz nemen, sunder ob ein cheiser oder ein romisch chunig in
vnser eines lant ze schaden ziehen Ms. so sol der ander an allez geuerde stille siczen
vnd dem selben cheiser oder romischen chunge weder mit rat noch mit tat noch mit landen,
noch mit lauten an alle argliste dchein dus noch dhein helfe tun. Vnd wer getan, daz wir
Johans, chunig ze Beheim, des vorgenanten marcgrafen von Meisen dinst vnd helf bedorften,
daz sulle wir im vor einem monade embieten vnd ze wizzen tun in die stat ze Dresden;
wer aber, daz vns Fridrich, maregraf von Meisen, des egenanten chunges von Beheim dinst
vnd helfe not wurde, daz sulle wir im gelicher weis einem monade vor in die burch ze Prag
verbotscheften vnd empieten.* — Der ist gegeben, do man zalt von Christes geburt dreu-
iébeubundeet iar vnd dar nach in dem zwei vnd dreizigisten iare, an dem pfingstabent.
orig. arch. reg. Dresd.
1906) 1332, (P. 6 Jun.) (S. 1).

Johann, künig von Bóhmen oc, und Fridrich, landgraf von Thüringen, markgraf zu
Meissen und Osterlant und herr im Pleisnerlant, verzichten wechselseitig auf ihre ansprüche
in Bóhmen und Mübren. — Tun chunt, — — ,daz wir vns durch sunderlicher liebe vnd
frwntschaft, die wir ze einander haben, ze samen verbunden vnd vereinet haben, als die brif
sprechent, die dar vber gemachet sein, vnd vmb grozzer frwntschaft vnd ze schonhen alle
chriege, die zwischen vns vnd vnsern landen ersten mochten, so haben wir mit verdachtem
mut vnd mit gutem rat vertzigen vnd verzeihen wir Johans, chunig ze Beheim, ouf allez,
daz wir ansprechen mochten, daz der hochgeborn fuerste der vorgenant her Fridrich, marc-
graf ze Meisen, inne hat, ez sei erb oder daz man von im ze lehen hat, vnd wir Fridrich,
marcgraf ze Meisen, verzeihen vns ouf allez, daz wir ansprechen mochten, daz der hochwirdig
furste der egenant her Johans, chunig ze Beheim, inne hat, ez sei erb oder daz man von im
ze lehen hat biz an disen heutigen tach. Vnd die vorgeschriben sache stete ze halden vnd
nymmer widerruefen haben wir beide gelobt fuer vns vnd vnser erben mit guten trewen an
aydes stat vnd gesworn ze den heiligen an argliste.* — Der ist gegeben, do man zalte von

ristes geburt dreiczehenhundert iar vnd dar nach in dem zwai vnd dreizigisten jare, mit
wizzen vnd getzeuguvsse der erwern fursten vnd herren, hern Baldewins, erczbyschof ze Trier,

