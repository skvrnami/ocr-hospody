et Moraviae. Annus. 1316. 141

nobis magister et fratres hospitialis pauperum sancti Francisci in pede pontis Pragensis
peticione monstrarunt, quod cum ven. frater noster . . episcopus Pragensis asserens, se
fore collectorem decime olim per sedem apostolicam terre sancte subsidio deputate in ciui-
tate et dyocesi Pragensi per ipsius sedis sub certa forma litterarum deputatum, dictos
magistrum et fratres per dilectum filium .. abbatem monasterii Brevnouiensis Pragensis
dyocesis et .. scolasticum eclesie ac .. commendatorem domus s. Marie Pragensis moneri
fecisset et eisdem mandari, vt de redditibus et prouentibus terrarum et possessionum ipsius
hospitelis, qui in vsus infirmorum et pauperum dicti hospitalis pro tempore conuertuntur,
decimam ei soluere procurarent, ex parte dictorum magistri et fratrum autem coram eodem
episcopo excipiendo propositum, quod cum olim per felicis recordacionis Martinum papam
quartum, precedessorem nostrum, extiteret declaratum, vt de redditibus et prouentibus, qui
in vsus infirmorum et pauperum conuertuntur, decima minime solueretur, prout erant legitime
probare parati iidem magister et fratres, quod de redditibus et prouentibus supradictis, qui in
wsus infirmorum et pauperum hospitalis predicti conuertuntur decimam soluere minime teneban-
tur, et ad id compelli de iure non poterant nec debebant; et quia dictus episcopus eos super hoc
audire contra iusticiam recusauit, ipsi sencientes ex hoc indebite se grauari, ad sedem apo-
stolicam apellarunt. Quocirca discrecioni tue mandamus, quatinus vocatis, qui fuerint evocandi,
et auditis hineinde propositis, quod canonicum fuerit, appellacione remota decernas, faciens per
censuram ecclesiasticam firmiter observari.* — — Dat. Auinione id. Decemb. pontif. nostri a. T.
Ex archivo Crucifer. cum rubea stella.

341) 1316.

Ratio super teloneis civitatis Prag. a. MCCCXVI perceptis. — A. d. MCCCXVI*
dimissum est vngeltum de piscibus per juratos Jacobo Lemperfillero a Natiuitate domini per
vnum annum usque ad Natiuitatem domini pro triginta duabus sexagenis gr., de quibus de-
falcate sunt ei decem sexagene gr. in suo debito, quod sibi tenetur ciuitas, ita quod XXII
sexag. gr. debet expedire, vbi jurati mandabunt. Item dedit Alberto Alberti III sexag. gr.
pro aurifabris. — Item Pillungo I fertonem pro vigilibus. — Item Meinhardo de Rock-
czan III sexag. gr. et fertonem. Item Chonrado de Lutmeriez IX sexag. gr. Item Hermanno
Glas V sexag. gr. Item residuum, hoc est altera media sexag. gr. decussa est eidem Jecklino
in suo debito propter hoc, quod male sibi successit in dicto vngelto.

Item vngeltum de sale et humulo dimissum est Perschinoni pro quadraginta sexage-
nis gr. per vnum annum a Natiuitate Domini sicut prius, de quibus ei defaleate sunt IV
sexagene gr. in suo debito, quod sibi ciuitas tenebatur, ita quod XXXVI sexag. gr. expe-
dire debet, vbi jurati mandabunt. Item Pillungo dedit VI sexag. gr. de quo habet literam
ciuitatis. Item dedit supra portam S. Benedicti I sexag. Item vigilibus 1, sexag. Item Hein-
rico de Lapide dimidiam sexagenam, quam dedit nuncciis. Item Gopoldo fabro XH sexag.
ltem dedit pro tegulis !/, sexag. gr. Item dedit Rudlino aurifabro IX sexag. gr. pro klenodiis
ad Natiuitatem Christi. Item. Nicolao aurifabro III sexag. eciam pro klenodiis.

 

 

