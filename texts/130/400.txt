392 Emler, Regesta. Bohemiae

predictis autem XXII laneis jam dicto Henrico judici et suis heredibus nec mon succes-
soribus presentes literas habentibus donamus unum laneum exemptum a censu et ab omnibus
exactionibus libere et hereditarie possidendum, de reliquis vero videlicet XX et I laneis
dictus Henricus nobis dare debet et tenetur pro arra de quolibet laneo III sex. gros.
prag. quarum in festo b. Martini proxime nunc venturo alteram mediam sexagenam, et
a nativitate b. Mariae virginis ventura post anni circulum alteram mediam sexagenam; pro
omnibus juribus et subsidiis, nec non exactionibus singulis annis et perpetuis temporibus
tantummodo LXXV grossos tenebitur expedire, quorum XXXVII a festo b. Galli proxime
nunc venturo post anni circulum, et in festo b. Georgii ex tunc proxime subsequenti XXXVIII
grossos nobis, uxori nostre prefate et heredibus nostris debet solvere et tenetur, hec facturus
quousque locaverit homines in dictis XXI laneis predictum censum nobis plene solventes.
Cum autem locaverit, ex tunc ipsum a promisso Supradieto esse dicimus absolutum, adjun-
gentes nichilominus has penas sibi et eis, qui censum non dederint in terminis preostensis,
in quibus dictum censum solvere tenentur, quod idem proxima die subsequenti unum fer

ionem grossorum nomine pene sine obtentu omnis gratie una cum censu nobis solvere tene-
buntur. Si vero non advertentes parvitatem pene minus curaverint seriem hujus scripti, ex
tunc post quindenam eorundem hereditas ad nos ut in antea libera revertatur. Inter cetera
collectam regis, que berna dicitur, excipimus, que si per dimidiam marcam indicta fuerit,
extunc quilibet colens duos laneos cum uno aratro solvere tenebitur mediam marcam, et
similiter qui unum laneum coluerit eum uno aratro, mediam marcam solvet, aut de medio
laneo fertonem. Si vero indicta fuerit berna de aratro per fertonem, extunc omnis colens
cum aratro solvere tenebitur fertonem, et de medio laneo medium fertonem. Preterea pre-
dicto Henrico judici super predictos laneos judicium donamus sub omni forma et jure civi-
tatis Tustensis usque ad finem vite sue, taliter, quod nos, uxor nostra et heredes nostri
nullam habere debemus in ipso judicio potestatem, preter duas partes accipiendi de culpis,
qualescunque fuerint. Concedimus etiam de speciali gracia prefato judici Henrico et suis
assessoribus in Supradicta villa Milawecz silvam nostram, que jacet versus Crastawitz, ut
eam primo anno pro suis usibus succidant, quam cum succiderint, per biennium in ipsa
pascua non querant; et similiter eciam in aliis silvis, que ad nostram curiam spectare vi-
dentur: sed gramina metere non negamus. Recognoscimus eciam, quod si, quod absit, gwerra.
generalis in terra orta fuerit, quod dicta villa igne aut spolio adeo vastata fuerit, quod in
ipsa homines locati permanere non possent nec ullum habere questum, extunc sunt et esse
debent a censu absoluti, quousque terra perveniat ad statum pacis. Et quicunque tunc redi-
erint et questum perceperint in hereditate eadem, iidem prenotatum censum solvere tene-
buntur; qui vero non redierint et forte mortui fuerint, extunc uxores et pueri eorum seu
affines ad loca suorum predecessorum redeant infra spacium anni, quo pax fuerit in terra
generaliter proclamata, sub omni jure suorum antecessorum aut resideant aut vendant. Quod
Si non fecerint infra spacium eiusdem anni, extunc illa hereditas, que per hunc modum
vacabit, ad nos libere revertetur. Promittimus eciam, quod si nos aut uxorem nostram seu
heredes aut successores nostros sepedictam villam alteri cuicunque vendere contingeret, quod

 

 

