et Moraviae, Annus 1330. 667

diarium constituerat suumque cum toto posse suo in Alamania auxilium eidem promiserat
impertiri, in instanti festo purificationis Domine nostre homagium ut regi et imperatori so-
lemniter exhibere, visum est nobis et nostro consilio, quod nec commissio super dispensatione
predicta ad presens fieret, nec ad vos prior predictus destinari deberet, cum illa, propter
que ipsum intendebamus mittere, assequi speratum effectum non possent; ideoque habeat
nos super utroque, scilicet comissione dispensationis et non misso predicto priore regia
circumspectio excusatos. Miramur insuper, quod super responsione nostra super facto Bauari
nil celsitudo regia nobis duxerit rescribendum. Premissa autem in nostris litteris aliis, quas
una cum istis excellentie regie mittimus, plenius poterit intueri. Pro tuo autem, fili carissime,
et ecclesie obtamus (sic) commodo et honore, ut quam pie sponsa Christi cum genitore tuo
ac tecum se gesserit qualemque sibi rependas vicissitudinem deducas in consistorio rationis,
et ut tue saluti provideas tueque fame consulas consultusque periculis, que tibi posterisque
tuis propter illa, que in favorem Bavari de diversis heresibus condempnati hiis diebus extitisse
nosceris, possent sequi, non omittas occurrere, et que improvide gesta sunt reformare in
melius, paterno rogamus affectu et omni, quo possumus, studio invitamus, sciturus, quod
Christi et ecclesie status et fidei eorumque negocia ea sunt indivisibili unione coniuncta, ut
alter honorari nequeat reliquis seu reliquo non habitis seu non habito in'honore.* — Dat.
VI kal. Octob. pontif. a. XV*.
Dudík, Iter Rom. II, 116 et 154. — Chytil, Cod. dipl. Mor. VI, 313.

1704) 1330, 26 Sept. Avinione.

Johannes papa XXII Ottoni, duci Austriae, ut reformet in melius, quod Bavaro ad-
haesit et quod non est super matrimonio inter ipsum et filiam regis Boh. contracto dispen-
satus. — ,In litteris tue nobilitatis nobis per dilectum filium magistrum Nicolaum, tuum
notarium, novissime presentatis, non absque admiratione contineri vidimus, nos super matri-
monio tractato inter te et .. filiam — — Johannis, regis Boemie illustris, dispensasse. Hoc
enim fili etc. mutatis mutandis usque: quam pie sponsa Christi ut in lit. praecedentibus usque:
cum inclite recordationis germanis tuis, presertim cum Frederico se gesserit, contra quem,
licet nos et ecclesiam ipsam offendisset, procedere, quamquam potuissemus, distulimus ac
sibi compatientes, dum detineretur a Bavaro, indulsimus, que a nobis pro salute sue anime
postulavit, qualemque rependat vicissitudinem efe. u£ im lit. praecedentibus, — Dat, VI kal.
Octob. pontif. a. XV.

Dudík, Iter Rom. II, 206. Extr.
1105) 1330, 30 Sept. Pragae.

Hinco, episc. Olomuc., volens suam et mensae suae conditionem facere meliorem
XXIII mansos in villa Chotun locat et exponit sub censu annuo unius marcae gravis gros-
sorum prag. denar. et decem bonorum pullorum de quolibet manso solvendorum, relinquens
superea unum mansum liberum Rzehaconi iudici iure provisionis, que wlgariter naprawa
dicitur. — Act. et dat. in curia habitacionis nostre in Praga sub a. d. MCCCXXX, II kal. Oct.

Ex orig. arch. cap. Olomuc. Chytil, Cod. dipl Mor. VI, 313.

 

84*

