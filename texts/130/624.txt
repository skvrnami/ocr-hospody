616 Enler, Regesta. Bohemiae

tamen tercius denarius ab eisdem causis mihi debet derivari. Item fumales domini episcopi
debet recipere dominus abbas ab eisdem pauperibus, tamquam ab aliis in abbacia residentibus.
Ceterum si collecta regalis per dimidiam marcam proclamata et, data fuerit, et ipsam dominns
abbas apud collectores convenerit, tunc dieti pauperes domino abbati per fertonem dare
debent; si vero communiter omnes in terra per fertonem dederint, dominus abbas ab eisdem
pauperibus per dimidium fertonem recipere debebit et non magis. Item volo, ut post obitum
meum omnia sata, que in campis predicti allodii fuerint, sive fuerint ygemalia sive estivalia,
fenum ex toto, sive fuerit in pratis aut in orreo, duo boves et duo equi, omnia hec debent
monasterio et domino abbati presentari.* — Testes: Peregrinus, tunc pro tempore judex in Misa,
Eyringus civis ibidem, Nicolaus dictus Rubobicunst (?) et Pirniklinus, cives predicte civitatis.
— Dat. et act. in Misa a. incarn. domini MCCCXXIX*, ultima die dominica ante diem
Rogacionum.
Ex orig. mon. Tepl. cop. Mus. Boh.

 

1567) 1329, 31 Maii. Pragae.

Johannes, Boemiae et Poloniae rex, civitati Luthomericensi quasdam libertates et
consuetudines confirmat. — Not. oc, quod, quia ,ciues Luthomericenses a camerariis, sub-
camerariis ac ceteris officiatis nostris per Boemiam propter priuilegiorum suorum adustorum
carenciam, prout coram nobis viue vocis proposuerunt oraculo, graues et dampnosas hactenus
passi sunt insidias et offensas, nos vt ab huiusmodi molestiis et grauaminibus nostris releuari
ac respirare possint temporibus et in antea perpetuo supportari, omnes et singulos in prioribus
eorum priuilegiis expressos, prout iurati coram nobis deposuerunt articulos, ciuibus ciuitatis
eiusdem — in statum pristinum reuocamus, firmiter statuentes, vt ciues predicti omnes et
singuli comuniter de vineis et agris suis omnibus ad ciuitatem eandem ab antiquo mensuratis
et pertinentibus nobis, heredibus et successoribus nostris, Boemie regibus, census nomine
XXIX marcas, LVI gr. prag. denarios pro marca computando, annis singulis in festo b. Martini
episcopi et nichil amplius soluere teneantur. Volumus eciam et mandamus edicto inuiola-
biliter obseruando, quod homines omnes et singuli cuiuscunque status aut condicionis fuerint,
soluentes censum ecclesie Sanctorum omnium ante dictam ciuitatem Luthomeriez aut eciam
nobilibus seu viris aliis propter donacionem, concessionem vel infeudacionem aut alium
quemvis modum a — Boemie regibus aut a nobis factam, cum census ille ad ciuitatem pre-
dictam prius pertinuerit, ex eo, quod, ut ipsi asserunt ciues, hereditates et bona, de quibus
census huiusmodi soluitur, commensurate sunt et contigue bonis ac hereditatibus ciuitatis, cum
ciuibus antedictis bonum et malum pati debeant, collectas quoque, taxaciones, tallias steuras,
daciones et contribuciones nobis, heredibus et successoribus nostris predictis soluere de
eisdem et omnia et singula cum ciuibus antedictis onera incumbencia iugiter supportare. De
maccellis autem. carnium quadraginta constructis nunc ibidem et habitis hactenus, mensis
seu scampnis aut baneis panum et calceorum, quotquot fuerint, ius antiquum, in quo radi-
caliter sunt fundate et ad nos peruenisse noscuntur, volumus et precipimus — irrefraga-
biliter obseruari, vt scilicet habentes et possidentes eas aut ea per se ipsos vel alios steuras,

 

