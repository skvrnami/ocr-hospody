418 Emler, Regesta. Bohemiae

allecia adduxerit, ea sigillatim non vendat, sed simul vel iuxta numerum in maisa contentum.
ltem tyna piscium eidem, quod maisa vel tunna allecis solvet, theloneo subiacebit, currus
vero piscium theloneo quatuordecim denarios et cambio quatuor grossos so vet. Massa
allecium de Maidburg adducta in navi pro theloneo !/, fertonem dabit; navis adducens de
Maidburg sal vel allecia aut utrumque cambiet tres marcas; navis ducens allecia in Tetschin
vel in Bohemiam de massa qualibet dimidium fertonem solvet. Pisces vel allecia in cimba
forensi adducta dabunt aequale theloneum, maisa allecis dabit tres denarios, tunna tres, tina
piscium tres similiter dabit denarios. Centenarius critae adductae alterum. medium denarium-
Currus adducens saccum humuli quatuordecim, si autem saccus ulterius in navi vel in curru
ducitur, fertonem dabit, biga humuli septem denarios, si autem ulterius ducitur, medium
fertonem dabit gratia nihilominus subsecuta; instrumentum, quod rej dicitur, cum humulo
denarium unum dabit, si autem ulterius deportabitur, duos solvet. Currus carnes adducens
dabit quatuordecim denarios, nihil penitus cambiendo, perna tres denarios, latus carnium
alterum medium denarium, sexagena scapulorum octo denarios, sexagena costorum hammen
vulgariter dictorum quatuor denarios. Pannus parchanus non latus unum denarium, latus
vero parchanus duos dabit denarios, pannus Jerischensis duos denarios. Centenarius piperis
et quaelibet mercimonia sacco contenta lotum unum dabunt; lapis saponis tres denarios,
lapis lini vlasch dicti vulgariter de Calbn tres denarios. Institor vel eius servus portans merci-
monia sua proprio corpore solvet theloneum iuxta libras singulas et numerum earundem ;
currus institoris adducens institoralia dabit per se quatuordecim denarios, mercimoniis in
ipso adductis solventibus specialiter thelonei ius consuetum. Lapis lanae infra ducendus
unum denarium dabit, si autem ultra Albeam vel in Bohemiam ducetur, duos solvet denarios :
lapis arvinae, lapis sepi ad inferiores partes ducendus unum tantum, si autem ducetur trans
Albeam vel in Boemiam denarios duos dabit. Maldrata siliginis, tritici, ordei, brasii, annonae,
pisorum, vitiarum quaelibet duos denarios; modius papaveris duos denarios, modius mili
similiter duos dabit. Currus apportans vel deportans annonam quamcunque, sive modicum
portet sive multum, quatuor denarios dabit. Centum ulnae linei panni similiter quatuor
dabunt denarios; lapis filamenti garen vulgariter dicti si ducitur vel portatur in Boemiam
duos denarios dabit, si autem nusquam portatur, unum denarium tantum dabit. Lapis cerae
tres denarios. Deportans cultra sive schar dicta de sex cultris unum denarium solvere teneatur;
sex vomeres unum denarium, sexagena cultrorum pavorum de Boemia allatorum. quinque
denarios dabunt. Vendens equum unum denarium, emens eundem similiter unum denarium
dabit. De bove unus detur denarius, de porco, sive pellatur sursum sive infra, unus denarius,
de capra dimidius, de hirco etiam dimidius denarius est solvendus. De tribus ovibus unus
denarius, de asino vendito triginta denarii persolvantur. Cimba, quae vulgariter einb√≥mek
dicitur, ascendens vacua non habens a latere asseria munimenta, quae vulgariter bor dicuntur,
duos dabit denarios, cimba habens huiusmodi munimenta quatuor solvet denarios. Cimba
de duobus facta asseribus quatuor denarios, de uno facta assere duos denarios dabit tantum,
navicula ascendens dimidium fertonem. Centum pelliculae leporinae quatuor denarios, centum
vulpinae medium lotum, centum asperiolinae tertium medium solvere tenebuntur. Currus

  

