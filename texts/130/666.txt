658 Emler, Regesta. Bohemiae

sterii sui in pitanciam factam a. d. MCCOXXX, III? kal. Sept. — Dat. anno praemisso se-
dente nostro capitulo generali.
Ohytil, Cod. dipl. Mor. VI, 311.

1688) 1330, 11 Sept. In Wissegrado.

Elyzabeth, B. et Pole regina ac Lucemburg. comitissa, immutans propositum suum
fundare in domo sua foris civitatem Minorem Pragensem monasterium sororum ordinis fra-
trum Praedicatorum dictam domum sanctimonialibus ordinis Cisterciensis confert. — Not. oc,
»quod nos non confidentes in virtute propria, sed personarum deo placencium querenda
existimantes pia intercessionum suffragia, mentis nostre ad hoc intente convertimus studium,
qualiter alicuius approbati ordinis fundare possemus cenobium sanctimonialium feminarum,
cum quibus aliquando, si fortasse sic deus disponeret, secure valeremus et comode habitare
et cum eis residenciam facere corporalem. Et primo quidem nobis de fundacione huiusce-
modi cogitantibus absque plena discussione futurorum eventuum talis intencio nostro insedit
animo, quod in domo nostra foris ciuitatem Minorem Pragensem sita, in qua et prius sorores
ordinis fratrum Predicatorum habitaverant, denuo fundare monasterium eiusdem ordinis soro-
ribus deberemus. Quod ad instanciam importunam quorumdam fratrum Predicatorum facere
attemptavimus satis improvide, minus caute, nobis tamen reservata omnium possessione
bonorum temporalium, que proposuimus eisdem sororibus postea nos daturas. Speravimus
autem, quod ex illa locacione sororum in eadem fundacione per dictas sorores ordinis fratrum.
Predicatorum preconcepte nostre devocioni et pie intencioni deberet satisfieri, et quod locus
ille deberet proficere sic plantatus. Sed hoc minime factum est, nam in contrarium nostri
desiderii res eveni epit namque in primordiali eiusdem mostre fundacionis exordio domus
novella plus ad defectum tendere quam profectum. Quoniam ex personarum ibi locatarum
negligencia et incuria tales ibidem conversacionem non comperimus et fervorem, quales
necessarii forent in fundacione omnium novitate. Ideo circa eas non immerito tepuit fervor
noster, modicum errorem in principio debere in fine maximum fieri arbitrantes. Quam ob
rem maiori exinde deliberacionis perpendieulo incepimus metiri talis divini negocii propo-
situm penitencia ducte, infirme quidem corpore, sane mente, igitur maturiori consilio super
hiis habito sapientum locum prefatum deo dicatum volentes proficere et stabilem pro divinis
cultibus remanere, ipsum ab occupacione et inhabitacione sororum predicti ordinis Predica-
torum, quas sine stabilimento nostrorum privilegiorum et dyocesano irrequisito ibidem pro
tempore examinacionis causa locauimus et a toto ordine eodem auctoritate regia ex nunc
auferimus et ex causis legittimis reuocamus, pronunciantes ipsas sorores et totum ordinem
fratrum Predicatorum nullum ius debere habere loco ulterius in eodem. rritas quoque
decernimus et dicimus esse nullas de certa sciencia omnes gracias, quas cogitaveramus
facere quocumque modo sororibus sepedictis. Ut autem in loco prius attemptate fundacionis
nostre laus dei nunc proficiat plus quam prius, et ut nostrum prime intencionis desiderium
auctore domino impleatur, locum prenominatum cum ecclesia s. Michahelis sub Wissegrado
sita, in qua ius patronatus habemus, et cum vinea nostra sita in monte Petrino cum omnibus

 

