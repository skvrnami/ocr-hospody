640 Emler, Regesta. Bohemiae

Si uns baidenthalben gevolgig sein; und ze gelicher weiss habent sie ausgenomen den er-
wirdigen fürsten den bischof von Strazburch also beschaidenlich, ob wir mit im oder er mit
uns kriegen wurden, daz deme diselben hertzogen auch macht sullen haben dieselben sache
ze verrichten frevndtlich, und wie sie die sache verrichtent, des sollen wir beidenthalben ge-
volgig sein. Wir sullen auch wider die egenannten hertzogen von Osterrich, chaiser Lud-
wigen von Rom, oder, ob ein ander chunig oder chaiser ufgestunde, er wer einwelich oder
nicht, deheins krieges zu legen. Es ist auch getaidingt, daz unser kainer sich verbinden
fürbaz gen nimand sol, ez nem ainer den andern aus mit namen, und auch also, daz ez
dieser puntnusse an disen briefen nicht schade, wenne auch dez Riche fürbaz ledig wirt,
wollen wir uns denne um das Riche annemen und darnach stellen, so sullen uns diselben
hertzogen von Osterich darzu beholffen sein, freuntlich, teewlich, und sullen si da inne be-
sorgen, mit allen sachen, als wir des notdürftig sein, und daz wir ez dester baz erzugen
mügen. Wer aber, daz wir uns um daz Riche nicht annemen wolten und si darnach stellen
wolten, so sullen wir in darzu beholffen sein freuntlich, trewlich vnd sullen wir si da
inne besorgen auch mit allen sachen als sie des notdurftig sein vnd daz si es dester baz er-
zugen mügen. Wer aber, daz der vorgenant herzog Albrecht oder hertzog Otte sein bruder,
des gott nich engebe, abgienge und stürbe, so sol doch dieselbe püntnusse stet beleiben
zwischen unser und ir einen, der denne lebet, und unsern beiden chinden in aller der mazze,
als vorgeschriben stet. Wer auch, daz si beide abgiengen und nicht enwern, des gott nicht
wolle, so sullen wir irre chinde, lant und leut pfleger sein mit gantzen tuen, als unser selbers
kinde als lange, untz dieselben ire chinde zu iren tagen komen, also sullen sie auch her-
wider, ob wir abgiengen, unser kinde, land und leut pfleger sein mit denselben trewen als
ir selbes chinde auch als lang, uns unser chinde zu ihren jaren komen, an geuerde. Und
darumb loben wir dise püntnusse, als vorgeschriben stet, gantz und stete ze haben bei dem
aide, den wir darumb gesworn haben ze den heiligen ewangelien, und geben darüber disen
brief versigelt mit unserm, grozzen insigel, daz daran hanget, zu einer gezugnuzze der war-
heit. Der ist geben ze Landow, do man zalt von Christes gepurde drewzehen hundert jar
darnach in dem dreizzigsten jar der nechsten mitwochen nach dem suntag, wenne man singet:
Cantate domino. Und aller dieser vorgeschriben püntnusse und sachen sint gezeug: die er-
wirdigen fürsten der bischoff von Strazzburch, der bischoff von Costenz, der bischoff von
Spire, und die edelen leut und manne margraf Rudolf von Phorzheim, graf Ulrich von Wirten-
berch, graf Ebhart von Nellenburg, graf Goffrid von Lining, graf Georg von Veldenz, ruh-
graf Georg, Arnold von Blanckenheim, Conrad von der Bleiden, Arnold von der Vels, Tym
von Coltiz, Arnold von Pintting, Radolf von Ochsenstain, Hainrich von Rapoltstein, Rudolf
von Arbuch, Johans von Halwilr und ander erberger leut genug, die daz getedingt haben
und dabey sint gewesen.*
Steyerer, Comment. pro bist. Alberti IL. p. 26. Ex tab. caes. Vindob.— Bühmer, Reg. Imp. 194, n. 198.

