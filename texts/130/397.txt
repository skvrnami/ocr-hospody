et Moraviae. Annus 1324, 389

auch selber dar chomen, vnd vnsern sun mit vns da hin pringen, und darzu alle die, der wir
zu vnsern taydingen vnd gwishait bedurffen, alz vor vnd her nach geschrieben stet, da mit
disiv sache geuestent vnd bestaetigt werden, und da mit wir auch vergewissen das vor
genant gut. Wir suln auch zu pringen, daz vnsrew lant vad laeut, die wir vnserm sun vor auz
geben, vnserm swager von Chernden swern vnd hulden ze der chinde hant, ob wir niht
enwern, dez got niht geb, das er ir phleger vnd fürmunt sei, biz daz si zu iren tagen
choment. Waer auch, dez got niht geb, daz vnser mume sturbe an erben, so sulnt die
zehen tausent mark, die wir in haben geben, vnd vnser erben wider an geuallen, aber mit
irr morgengab mag si tun vnd schaffen, swaz si wil, vnd ir leipgedinge, vnd ir wider-
legung die zwainzich taüsent mark sulnt vnser swager von Chernden vnd sein erben wider
angeuallen. Wir veriehen auch dez, ob vnsers swagers tohter von Chernden, di vnser
sun nimpt, an erben verfür, so sulnt die zehen tausent mark, die wir ir geben haben,
vnsern swager von Chernden vnd sein erben wider an geuallen, aber di zwainzich tausent
mark, ihr leipgedinge, vnd ir widerlegunge, di sulnt vns vnd vnser erben wider an ge-
uallen, aber mit irr morgengab mag si tun vnd schaffen, swaz si wii. Wir suln auch dez
gepunden sein, swenn di chinde zu iren tagen choment, daz si dann zueinander gelegt
werden oder vormaln, ob wir sein ze rat vnd vberain werden, vnd ob wir in der frist
niht enwern, dez got niht geb, su suln wir e ze erchennen geben, welh vnser friunde vnd
diener di sache an vnserr stat volfüren vnd volenden, als vor geschriben stet, und suln
daz tun, so wir naehst zu ein ander chomen, vnd ob wir niht enwern, so suln vnser friunde
vnd diener, den ez empholhen ist, von vnsern wegen, gwalt haben ze vordern an vnsern
swager von Chernden, vnd an die, den ez auch von seinen wegen empholhen ist, ze vol-
füren vnd ze enden. Wir suln auch gen Inspruk pringen, vf denn tach, da die hochzeit
sein sol alle die, der vnser swager von Chernden bedarf zu der gwishait vnd zu der
bestaetigunge, vnd daz sol er auch her wider tun an alles gewarde, den wir baident-
halben bedurffen, vnd swen wir vf den tach niht gehaben móchten an all arglist, so suln
wir bi vnseren trewn aneinander verhaizzen, daz wir si zu einander pringen vf einen
andern tach, dez wir danne baidenthalben ze rat werden, damit die vor genanten sache
alle volfürt und besttiget werden. Er sol auch seinen rat senden in vnsrev land, als vor
geschriben stet, vmb die hulde ein ze nemen, vnd daz suln wir auch hin wider tun. Wir
gehaizzen auch bi vnserm aide vnd bi vnsern trewen allez, daz die vor geschriben hanvest
sagt vnd sprichet, ze volfürn vnd stat ze haben, vnd auch daz unser getrewe Arnolt von
Pittingen vnd Pernhart von Zinnburch geschworen habet vf vnser sel vnd wf vnser er.
/nd daz daz allez stat vnd vnzerbrochen beleibe, geben wir in diesen brief versigelten
mit vnsern hangenden insigel ze ainem vrkunde der warhait. Daz ist geschehen vnd der
brief ist geben an Munzilles, do man zalt von Christes gepurt dreizehen hundert jahr,
vnd dar nah in dem vier vnd zwainzigisten jahr, des montages nach sand Peters vnd
sand Pauls tach.

 

E tab. Oenipont, — Beitrüge zur Gesch. Stat. oc von Tirol
4. Cod. dipl. Mor. VI, 200. — Grünhagen y und Markgral, Lehene-
und Besitzurkunden Schlesiens 1 n P5 "Extr. — Bühner, Reg. Imp. p. 189, n.

 

