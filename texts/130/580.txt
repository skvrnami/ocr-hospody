572 Emler, Regesta. Bohemiae

1463) 1328, 1 Jul. Pragae.

Sophia abbatissa, Katherina priorissa, Ludca custrix, totusque conventus monasterii
s. Georgii in castro Pragensi Hostyslaum, praepositum ejusdem monasterii, a solutione census
quatuor marcarum de hereditate sua in Mothol faciunt liberum. — Not. oc, »quod cum nobilis
vir dominus Boleslaus de Budynicz bona sua propria, videlicet villam in Mradicz cum
omnibus juribus et pertinenciis suis ob suorum et progenitorum eius remedium peccatorum
nostro monasterio conferre disponeret, et a nobis loco eorundem bonorum alia nostri mo-
nasterii equivalentia bona ad vite sue tempora tenenda plurimum annuente sibi diuina cle-
mencia affectaret, aliter tamen nullatenus eandem donacionem dicto nostro monasterio facere
voluit, nisi domum domini Hostyslai, nostri monasterii praepositi, quam habet in Majori
Pragensi civitate sibi dari ad vite sue tempora procuraremus, qui quidem Hostyslaus, pre-
positus predictus, cupiens de nostri monasterii intendere vtilitate et profectu et ne idem
nobilis per hoc suam voluntatem et tam pium affectum forsitan inmutaret, cessit nobis de
sua domo memorata, donando nobis eandem per nos et nostrum monasterium cum juribus
et pertinenciis suis pro perpetuo et hereditarie possidendam, et pro eo, quemadmodum a. nobis
petiuit, ipsum dominum Hostyslaum prepositum a solucione census quatuor marcarum, quas
nobis singulis annis de hereditate nostra in JMothol solvere tenetur, liberum facimus ad
tempora vite sue. Insuper promittimus et nos obligamus, prout, postulauit a nobis, in passione
s. Ludmile prandium siue refectorium canonicis nostris sicut in festo b. Georgii consuetum
est, annis singulis tempore vite ipsius Hostyslai et in perpetuum ministrare. In anniver-
sario quoque ipsius domini Hostyslai canonicis et vicariis canonicorum nostrorum predictorum
pro vigiliis cantandis et missa defunctorum nouem grossos, quos presentes inter se diuident,
ut in aliis distribucionibus fieri consueuit, e£ vnum grossum ad offertorium, campanatoribus
unum grossum et pro pane pauperibus dabimus unum grossum ac conuentui mediam sexa-
genam grossorum, ita quod in sero ipsi vicarii vigilias cantabunt et conuentus noster leget
etin crastino conuentus missam cantabit cum canonicis vel vicariis et presbytero, qui vo-
catur propitialis. Preterea promisit predictus dominus Hostyslaus, ut predictum prandium in
festo predicto dandum melius ministretur, mediam sexagenam in subsidium tribuere, quoad
vixerit, annis singulis, non quod pro eadem media sexagena grossorum tantum fiat, sed alia
ad hoc necessaria de nostris sumptibus apponantur, et post vitam suam omnia de nostris
sumptibus ministrentur.* — Dat. et act. in predicto nostro monasterio a. d. MCCCXXVIII, ka-
lendas Julii. — ,Nos quoque Dyrsizlaus — — prepositus, Predborius, scolasticus Pragensis,
et Henricus, prepositus Melnicensis ecclesiarum, administratores episcopatus Pragensis aucto-
ritate sedis apostolice ac capituli dicte Pragensis ecclesie ad preces et instanciam domine
Sophie abbatisse totiusque conuentus sororum monasterii s. Georgii predicti supradicta omnia
et singula videntes de racionabili prodire proposito rata habentes et grata presentis scripti
patrocinio confirmamus et in signum consensus nostri sigillum administracionis episcopatus
Preeesis cenis appendentes.'*

bibl. Prag. cop. Mus. Boh.

