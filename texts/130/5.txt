PROOEMIUM.

Amplum huius operis volumen, quod ante octo annos publico tradideram
usui, laboris plena mihi res fuit, tantumque temporis mei exegit, ut. continuationem
intermittere sententia staret. Sed postmodum non leves causae ab eo consilio me
deduxerunt; praetereo multas cum amicorum domi adhortationes, tum doctorum
peregre virorum litteras, quibus ad persequendum summopere urguebar: ipsa rei
necessitas ingensque huius modi subsidiorum lacuna undique inhians me perpulerunt,
ut tandem omnibus postpositis animum inducerem pergere in coepto labore materiamque
temporibus Johannis, regis Bohemiae, circumscriptam novo inserere volumini, quod
simul meam in hoc negotio concluderet operam.

Rem igitur permolestam aggressus mox intellexi litterarum materiam in dies
singulos magis magisque crescentem opus nimis copiosum promittere, si eandem, quam
in antecendenti volumine adhibui, rationem sequerer. Quod cum evitare vellem, litte-
rarum, quas ,Codex diplomaticus et epistolaris Moraviae" complectitur, breviora
contexui regesta, eundemque in aliis quoque monumentis, quae libris iam editis faci-
leque patentibus continentur, modum usurpavi. Priorem regestorum conformationem,
quae in utroque volumine antecedente conspicitur, in iis praecipue servavi litteris,
quae ad Bohemiam pertinent et in lucem nondum prodierunt; Sic enim , Codicem
Bohemiae diplomaticum," quem adhuc desideramus, aliqua saltem ex parte compen-
sandum putavi.

Negari quidem non potest, quin eiusmodi tractatio praevalentem materiam
aliquantum minuerit, praesertim cum etiam formae litterarum, quae temporibus regis

