et Moraviae, Annus. 1320. 259
614) 1320, 18 Sept. Pragae.

Johannes Stephani de Praga, artis medicinalis professor, disponit de bonis suis in
casum mortis. — Anno a natiuitate eiusdem MCCCXX*, die XVIII? mensis Septembris,
indiccione quarta, pontificatus sanctissimi patris d. Johannis pape XXII" anno V*?, ego
magister Johannes Stephani de Praga, artis medicinalis professor, sano corpore — — in pre-
sencia Thome de Fractis, publici notarii, et testium literatorum infrascriptorum, ad hoc specia
liter uocatorum et rogatorum, videlicet Christophori de Ypra nec non Henczlini de Thust et
Alberti Waccingeri, ciuium Pragensium, ac Johannis de Clatouia, Nicolai apothecarii, Johannis
Imperchti et Zacharie de Sobotca, de bonis meis, que nunc habeo, videlicet domo mea prope
ecclesiam s. Egidii ac macello carnium in ciuitate Pragensi sitis cum vniuersis utilitatibus
et pertinenciis suis ac aliis quibuscunque bonis immobilibus, si que fauente domino habuero
in posterum, sic ordino et dispono et tale facio testamentum seu meam ultimam voluntatem:
Inprimis, quia heredis institucio est caput et principium testamenti, ideireo instituo mihi
heredes in omnibus bonis meis, tam ut predicitur habitis quam habendis, religiosas et deo
deuotas sorores moniales in monasterio s. Anne in Praga ordinis fratrum Predicatorum,
sub regulari habitu domino famulantes, ita quod statim post mortem meam in dictis domo
et macello et eorum utilitatibus et pertinenciis vniuersis et aliis quibuscumque, ut predi-
citur, bonis stabilibus per me habendis mihi hereditario iure succedant, et iure successionis
et hereditario seu proprietario in perpetuum habeant et possideant eadem, interdicta per
me et sublata eis omnimoda potestate, quod non liceat ipsis nec possint domum et ma-
cellum predictum uendere alicui, nec a se et dicto suo monasterio umquam alienare, sed ea
debeant pro se et ipso suo monasterio perpetuo retinere, hac eciam adiecta condicione,
quod medietatem omnis emolumenti siue omnis utilitatis, quod uel que de eisdem domo et
macello poterit prouenire, in vsus suos convertant et reliquam medietatem percipiant et
utantur eadem ac de ipsa recreacionem habeant specialem viri deuoti fratres Predicatores
apud s. Clementem. in Praga, et quod in morte mea tam dicte sorores quam ipsi fratres
Predicatores exequias mihi solempniter celebrantes, animam meam cum devocione et cele-
bracione missarum ac aliis oracionum subsidiis diuine misericordie recommendent, et quod
deinde singulis annis pro remedio mee anime anniuersarium peragere, missas celebrare et
alia oracionum suffragia facere in perpetuum teneantur. Item eligo mihi sepulturam in ecclesia
dicti s. Clementis. Item dimitto et lego eisdem fratribus Predicatoribus omnes libros meos,
ut orent pro anima mea. Item dimitto et lego ac dari mandu omnes vestes meas sacerdo-
tibus et aliis clericis pauperibus de ecclesia Pragensi in castro et de aliis ecclesiis in
Praga, ut orent pro anima mea. Quicquid autem supererit forte de bonis et rebus meis
quibuscumque in casu predicto ultra legata predicta, mando et volo, quod perueniat totum.
ad manus infrascriptorum distributorum meorum, qui de hoc debeant uestire viginti pauperes
clericos, quemlibet de una tunica panni aibi polonicalis, cuius vlna ematur pro tribus uel
quatuor grossis pragensibus, ita quod iidem viginti clerici, cum corpus meum de domo mea
deferetur ad sepeliendum, illud sequantur et intersint eius sepulture orando pro anima mea
33*

 

