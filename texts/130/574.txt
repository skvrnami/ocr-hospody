566 Enler, Regesta. Bohemiae

pro marca computandis, resultabit, ipse dominus Tasso et uxor sua pro usibus propriis
reservabunt. Item promittimus, quod quandocunque ipse dominus Tasso vel uxor sua ante
terminum s. Galli praedictum nobis quadringentas marcas praefati ponderis assignaverint,
quod de eisdem bonis in Cholcz eis condescendere debemus tenendis per eos et quemlibet
eorum ad tempora vitae suae, cum tribus araturis et triginta marcis reddituum; etiam domum
domini Wilhelmi in monte Wissegradensi statim, cum nos requisierint, pro habitatione
ipsorum eis assignare debemus, possidendam per eos usque ad terminum b. Galli praedictum,
sic quod si praefatas quadringentas marcas nobis ante ipsum terminum non dederint, quo
tunc de eadem continuo nobis cedant; si vero eandem pecuniam expediverint, ut est dictum,
ipsam domum de pecuniis ipsius domini Johannis, praepositi nostri, conparatam eis appro-
babimus cum bonis in Cholez praedictis, prout in literis nostris super hoc datis expressius
continetur; et super hoc literas nostras sigillis nostris consignatas eis dare promittimus,
ques in sacristia Pragensi conscriptas reposuimus, taliter quod si dicti dominus Tasso et
conjunx sua quadringentas marcas nobis ante festum S. Galli proximum dederint, quod eisdem
omnium nostrum contradictione remota per dominum decanum et sacristam Pragensis ecclesiae,
qui pro tempore fuerint, literae ipsorum ibidem in sacristia repositae debeant assignari. Item
promittimus domino Tassoni et uxori suae consensum et literas domini nostri regis, dominae
reginae et administratorum super isto tractatu finaliter... — Dat. et act. Wissegrad a. d.
MCCC..... in die s. et individuae trinitatis.
Ex orig. arch. cap. Wyssegr.

 

1452) 1328, 29 Maii. Pragae.

Nyclaus Wolflni de Egra judex et Pillungus, Cunradus de Luthomeriez, Martinus de
Egra, Meinhardus Wolframi, Conradus Junossii, Heynricus Theodrici, Nicolaus Albus, Heyn-
ricus de Thust, Seidlinus de Pieska, Niclaus Rotinne, Johlinus Jacobi, Nyclaus frater Bo-
huslai, Wolfinus de Posenpach et Wenczeslaus Alberti, jurati cives, totaque communitas
civium civitatis Pragensis addunt officio notariae redditus de stannifusorio. — Not. oc, ,quod
cum Johannes, noster et ciuitatis publicus notarius, defectus suos nobis exponeret plures,
dicens, se de redditibus seu prouentibus notarie ciuitatis eiusdem in victus necessariis sustentari
non posse, nos videntes, quod redditus huiusmodi pauci essent et modici, ex deliberato
consilio stannifusorium dictum vulgariter smelczgadem, quod habetur pro nostra et communi
necessitate in ipsa ciuitate Pragensi, et prouentus annuos, qui de ipso stannifusorio deriuari
poterunt in futurum, notarie officio ciuitatis Pragensis predicte adiunximus et addidimus,
quod apud idem officium notarie debeant perpetuo permanere, vt notario ciuitatis eiusdem,
qui est et qui fuerit pro tempore electus et datus per ciues Pragenses, communiter possit
melius sustentari." — Act. et dat. Prage a. d. MCCCXXVIII, IIII? kal. Junii.

Lib. vetust. stat. et priv. arch. civ. Prag. p. 1

