578 Emler, Regesta. Bohemiae

kenberch — tun chunt, ,daz wir gelobt, gehaizzen haben vnd rechte puerge sein worden
des edeln fursten, hertzogen Hainreichs von Chernden oc, gen im vnd gen allen seinen erben,
es sein sven oder tüchter, vmb viertzick tausent march silbers prager gewigdes für vnsern
lieben herren vnd hochgeborn fürsten, chunich Johan von Behem vnd von Polan oc. Derselben
pfenning geuallent im zehen tausent march zv vnsers herren muemen, darnach geuallent im
zweintzick tausent march silbers des selben gewigdes fur die haimstiur chunigine frowen
Annen, seiner wirtine, der got genad. Dar nach geuallent im zehen tausent march silbers
prager münzze für den spruch, den im der wirdige herre pischof Hainreich von Triend vnd
der hochgeborn fuerst hertzog Hainreich von Bayern vnd pfallentz graf zv Reyn hin zu ge-
sprochen habent, als di hantuest sprechent, di vnser paide herren gen ein ander dar vmbe
geben habent. Der summe bringet also viertzick tausent march prager münzze. Der vor-
genanten pfenning suelnt im geuallen vf sand Mychels tag, der schierst chumt, fumf tausent
march, dar nach aber von dem selben sand Mychhels tag vber ein jar zehen tausent march,
dar nach aber von dem selben sand Mychhels tag vber jar zehen tausent march, dar nach
aber von dem selben sand Mychhels tag vber ein jar zehen tausent march, dar nach aber
von dem selben sand Mychels tag vber ein jar fumf tausent march; daz werden also viertzick
tausent march; — mit so getanem gedinge: zv swelcher frist man im oder seinen erben der
vorgenanten pfenning nicht gaebe, so hat er oder sein erben gewalt vns ze manen nach der
frist, vnd sullen danne nach der manung mit vnser selbes leibe in den nachsten viertzehen
tagen nach der manung varen gen Regenspurch in die stat vnd sullen da laisten in geisels
weise vnd nimmer auz chomem als lange, vncz daz im widerchert wirt der pruch, der im
an der gulde der pfenning wider varen ist, vnd sullen auch als lang laisten, vncz daz er
oder sein erben der pfenning gar vnd gantzleich gewert werdent, dar an in prueche geschehen
sint. Waer auch, daz wir selber nicht mochten oder wolten laisten, so sullen wir zwen erber
ritter an vnser stat in di laistung legen, vnd sullen di laisten in allem dem rechten als wir
selber. Wir sullen auch auz der laistung oder die vorgenanten vnser ritter nimmer chomen,
ez geualle e daz guet allez, da prueche an geschehen waren, gen Regenspurch in di stat, wa
er oder sein erben oder ir gewisse poten si hin schaffen, ze geben vnd ze antwurten. Di
vor geschriben sache loben wir staete ze haben bi vnsern trewen an aydes stat, vnd als wir
zv den hayligen sweren sullen.^ — Der ist geben ze Brunne nach Christes gepurt dreutzehen
hundert jar darnach in dem acht vnd zwantzigistem jare des pfintztages nach vnser frowen
tag, s si zv hymel fuer.
orig. arch. c. r. aul. Viennae. — Chytil, Cod. dipl Mor. VII, 853.

1480) 1328, 19 Aug. (S. 1).

Bohuslaus abbas totusque conventus fratrum in Cladruna hereditatem suam Elhottam
monasterio in Chotissow vendunt. — Not. oc, quod hereditatem nostram E/hottam nuncu-
patam cum omnibus suis juribus et vtilitatibus, agris cultis et incultis, pratis, siluis et
arbustis, secundum quod in presencia vener. viri d. Pernoldi, prepositi Chotissovensis, et

