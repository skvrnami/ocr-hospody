388 Enler, Regesta. Bohemiae
998) 1324, 2 Jul. Munzilles.

Kónig Johann v. Bóhmen schliesst mit dem herzoge Heinrich von Kürnthen freund-
schaft, und gibt ihm seine muhme Beatrix von Brabant zur gemahlin. — Thun kunt allen,
— — ,daz wir vns veraint haben vnd ze rath worden sein mit vnsern friunden vnd dienern,
daz wir ein ewigew friuntschafft haben wellen mit dem hohgeborn fürsten, vnserm lieben
swager herzog Hainrichen von Chernden, grafen ze Tyrol vnd ze Gürz, vogt der gotes-
hauser ze Aglay, ze Triende vnd ze Brixen, vnd sunderlich geben wir im ehleichen vnser
lieb mumen junchfrawe Beatrisen, die geborn ist von Prabant und von Luzelburch, und
zu der selben vnserr mumen geben wir im zehen tausent march silber prager münzz, als
daz Pehaim sitleich und gewohnleich ist. Dar nah wellen wir im geben zwainzich tausent
mark silber dez selben gewigdez für die haimstewer, die vnserr saeligen swester frawn
Annen, seiner wirttinne, di im von dem lande ze Pehaim geuallen solten sein, als er giht,
und sullen im auch geben der ersten werung von den zehen tausent marchen, die wir im
geben zu unser mumen, funff tausent march an sand Michels tag, der shierst kumt, dar nah
vber ein jahr, vnd dar nah alle jahr funff tausent mark ie ze sand Michels tag, vnd das
sullen wir tun alz lang, vnz daz wir in geweren gar und ganzleichen die vorbenant summe,
der dreizich tausent marke. Sahe er aber daz, daz wir si vor der frist gehaben mohten
an grossen schaden, so suln wir aber damit tun, swaz in lieb ist, an gewürde. Dar nah
wellen wir seiner tohter, die vnser sun da nemen sol, geben vnd beweisen zehen tausent
mark silbers dez selben gewigdez in dem lande ze Marrhern vf vesten, vf vrbor und vf
gewisser gült, damit sie wohl (bericht) wirt, vnd dar zu verrihten wir sei, ir widerle-
Sunge zwainzich tausent mark, vnd auch ir morgengab in dem selben lande, auch mit
gewisser gült, damit si wol bericht wirt, nach des landes gewonhait, und vorgenanten
gut geben wir im für all die ausprach vnd reht die er giht vf daz chunichreich ze Pehaim,
und für allen den schaden, den er von dem selben chunchreich giht haben genomen, und
wer daz in dez Lützel daeuht, daz wir im getan vnd geben haben, vmb die vorgenanten
verzeichnuzze, so sein wir dez vberain chomen, daz wir des vbrigen gegangen sein, vnd uns
verpunden haben hinder dez hochwirdigen fürsten herrn Paldeweinen, ertzbischof von Trier,
vnd hinder vnsern herren bischof Hainreichen ze Trient, vnd swaz die zwen ervindent, daz
wir hin zu tun sullen, ez sei an der sume oder an der frist, oder an der gwishait, dez
sein wir gepunden ze volfürn vnd stat ze haben an alle verziechnusse. Dar nah wellen
wir vnserm sun, der sein tohter nimpt elichen, ob ez gots wille ist, vor auz geben
daz lant ze Maerhern mit leuten vnd mit gut vnd mit allen den rehten, die darzu ge-
horent, vnd besunderlich aller die perchwerch halbiv, die in Pehaim vnd in Maerhern sint,
€z sei an golde oder an silber oder an swelherlay aertzt si sein, vnd dar zu daz land ze Tropaw
mit allen den rehten, alz wir ez inne haben, vnd daz land ze Glatz mit allen den rehten
vnd was darzu gehort ganz vnd gar, vnd daz lande ze Budischin mit allen den rehten vnd was
darzu gehoret gar ganzleichen, lewt und gut. Wir wellen auch im vnser mumen, die vor-
Eenant ist, antwurten gen Inspruk vf sand Gallen tach, der schierst chumpt, vnd wellen

 

