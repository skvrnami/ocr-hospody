496 Enler, Regesta. Bohemiae

duces terras predicti d. regis Boemie inuaderent, tunc nos sibi tenemur toto succurrere
posse nostro, prout super eo per ipsum dominum regem Boemie fuerimus requisiti. Ipse
quoque similiter vice versa, si eidem duces Austrie terras nostras vllo vnquam tempore inua-
derent, teneatur nobis ad requisitionem nostram totius sue potentie subsidio succurrere
oportune; et quandocunque ipse d. rex Boemie suos homines nobis in auxilium transmiserit,
ilis in pabulo equorum tantummodo intra metas regni nostri tenebimur prouidere; et ipse
similiter nostris, quos sibi quandocunque miserimus homines, intra metas regni sui in solo
equorum pabulo prouidebit. Ad maioris autem mutue dilectionis nostre euidens ligamentum
illustrem Ladislaum, primogenitum nostrum, inclite Anne, nate dicti d. regis Boemie, post-
quam a sede apostolica super consanguinitate dispensatio, pro qua obtinenda tam dictus d.
rex quam nos tenebimur in proximo ad ipsam sedem apostolicam nostros nuncios destinare,
fuerit obtenta, infra sex menses inmediate sequentes tradimus et matrimoniali federe in loco,
quem idem dominus rex et nos duxerimus mutuo deputandum, promittimus copulare, qui, si
dispensatio huius a predicta sede apostolica ista vice nequierit obtineri, contractus ipsius
matrimonii teneri debebit vsque ad triennium in suspenso, et interim vterque nostrum, vi-
delicet tam d. rex Boemie antedictus, quam nos bona fide ex toto posse pro dispensatione
huius tenebimur laborare. Postquam vero ipsa dispensatio obtenta fuerit et predicta filia
ipsius regis Boemie duodecimum etatis sue annum compleuerit, ex tunc ipse d. rex Boemie
statim eam marito suo Ladislao predicto tenetur vsque ad metas sepedicti regni nostri Hun-
garie transmittere et intra annum abinde computandum ipsi nate sue decem milia mar-
carum grossorum prag. LVI grossos pro marca qualibet computando, in Broda Hungaricali
nomine datalitii tenebitur assignare, que decem milia marcarum nos ibidem tenebimur reci-
pere, in regnum nostrum, quocunque tempore nobis placuerit, deducturi, sepe dicto d. rege
Boemie pro vniuersis suis regnicolis promittente, quod vsque ad castrum nostrum Trenci
niense secure predicta pecunia deducetur. Nos vero vice versa pro dotalitio sepedicti filii
nostri XV milia marcarum argenti, ita quod quelibet ad valorem LVI grossorum pragen.
se extendat, tenebimur assignare. Dotalitium vero supradictum, quod ab vtroque latere to-
tum se extendit ad XXV milia, in infrascriptis bonis diuisum ita: X milia, que pro do-
talitio filie predicte d. regis Boemie, et XV milia, que pro dotalitio prefati filii nostri desi-
gnantur, ex nostris videlicet ciuitatibus reginalibus Vereuche, Segusd, Labad, Chehy, Arangas
cum suis comitibus, officialibus, villis et pertinentiis vniuersis; item ville Steritorn, Burg,
Sleabas, due ville Achat, Balchas, Wihus, Darary, Chehine, Wiloch cum omnibus suis vwtili-
tatibus predicta X milia marcarum; item Posaga cum toto suo districtu, castris, ciuitatibus,
villis, oppidis et aliis suis pertinentiis vniuersis prefata XV milia marcarum sunt per nos
certitudinaliter denominata; hoc expresso, quod si predictum Ladislaum, filium nostrum, ante
vel post obitum nostrum habendo liberum vel liberos masculos, decedere forte contingeret,
idem filius siue filii in regno Hungarie supradicto succedere debeant, et ipsum regnum ad
eos et non ad alios iure hereditario pertinebit. Si vero sepedictum filium nostrum habendo
filiam vel filias mori contingeret, ex tunc ipsa vel ipse iuxta consuetudinem ipsius Hungarie
Observatam succedere et hereditare debent. Si vero predictum filium nostrum sine filiis vel

 

