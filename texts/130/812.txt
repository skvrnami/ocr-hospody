804 Enler, Regesta. Bohemiae

alias iam dudum ostensum legittime et probatum, ymmo ad hoc me eciam coram vobis ex
nunc offero probaturum meque ad hoc probandum per vos petens admitti. Item ex alia causa
inualidum est rescriptum, quia et alio modo in ipso falsum suggessit, expresse ibi dum asse-
ritur in eodem: in huiusmodi negocio procedentes ad instanciam domini Zacharie prefatos
commendatorem, Hertnidum et fratres allegaturos causam racionabilem, si quam haberent
quare eidem Zacharie non esset etc. et sequitur post paululum: Coram se communiter citari
fecissent etc., quod est manifeste falsum, prout sum per citacionem judicum et per acta priora
probare paratus, et sic domino pape quid fuit suggestum, quam fuerat coram iudicibus et
in iudicio agitatum. Si enim instrumento publico aliquid extra id, quod fuit actum, addatur
seu aliquid apponatur, falsum, prout iura testantur, omnimode iudicatur, et si hoc in instru-
mento censetur, quod est minus, ergo multo magis rescriptum papale in causa simili falsum
censetur, quod magis auctoritate et vtilitate autenticum iudicatur, prout est per se videre;
sed sic est in proposito, vt supra predixi; ergo etc. Item veritatem suppressit et falsitatem
suggessit ibi, dum ponitur in rescripto ex parte dictorum commendatoris, Hertnidi et fratrum
fuit coram iudicibus excipiendo propositum, quod olim vacante predicta ecclesia in Noua
Pilzna per fratres dicti ordinis solita gubernari etc. et post paululum Sequitur: qui erat in
pacifica possessione uel quasi iuris presentandi etc. et sequitur post paululum: eundem fratrem.
Hertnidum personam ydoneam ad prefatam eeclesiam presentarunt. Ex hiis omnibus verbis
antea et post positis manifeste claret, rescriptum falsum concludere euidenter. Si enim funda-
menta originis in rescripto falsa probantur, falsa per consequens omnia persequencia
iudicantur; quod enim hic fundamentum originis in facti narracione domino pape exposita
viciosum reperiantur expresse, per superiora et inferiora colligitur manifeste, et sum coram
vobis suo tempore probare paratus. In excepcionibus enim contra graciam domini Zacharie
per ipsam partem propositis, quoad intellectum non amplius continetur, nisi quod ecclesiam
vacare negabat, cum ad ipsam frater Hertnidus fuerit per dominum Pragensem episcopum
confirmatus, et pauca post hoc ad propositum non faciencia, ad quod me ex nunc offero
probaturum, me ad hoc per vos petens admitti. Item veritatem suppressit in eo, dum asse-
ritur in rescripto, quod tantum fratrem Hertnidum ab ipsa ecclesia amouerunt etc. In eo
veritas est in rescripto suppressa, quia non tantum fratrem Hertnidum etc. provt sum, vt
supra, probare paratus. Item regulariter rescriptum non valet, in quo impetrans tacuit negocii
processum factique seriem. Sed sic est in proposito etc. Quod autem sic sit in proposito,
patet per superiora et inferiora, et sum de hoc in continenti docere paratus, ad hoc me
per vos petens admitti. Cum enim super excepcionibus pluribus certis ac determinatis alle-
gatum, processum, conclusum et sentenciatum fuisset et eciam appellatum, ipsa pars hiis
omnibus vna excepta tacitis litteras impetrauit, ergo bene asseritur, quod de facti serie tacuit
negociique processu; si sic, ergo ctc. Item ex alia causa non valet rescriptum, quia est impe-
tratum negocio cause presentis legittime per judices competentes finito, ergo etc. Item quando
in rescripto apostolico aliqua falsitas est expressa vel veritas est suppressa, que dominum
papam ad concedendum inducit, tale rescriptum non valet et talis opposicio est contra re-
scriptum ante omnia facienda secundum doctores, quia ipsa opposicio tam litteras siue re-

