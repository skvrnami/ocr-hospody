et Moraviae, Annus 1381. 671

nere videntur, matura praehabita deliberatione de consensu uxoris suae Katherinae ac ami-
corum suorum omnium venerabili viro d. Theoderico praeposito et suae dictae ecclesiae
Dogzanensi coram nobis inter dicta IV scampna judiciaria haereditarie et libere resignavit
perpetuis temporibus possidendam. Dictus etiam Gotcelinus omni juri, quod sibi aut suis
amicis competit aut competere videretur, ibidem coram nobis voluntarie renuntiavit, quibus-
libet instantis et inpetitionibus in futurum penitus procul motis, tali interveniente contractu,
videlicet ut dictus d. praepositus istam eandem curiam cum curia illa, quam ibidem d. Symon,
quondam praepositus supradictae ecclesiae Dogzanensis, a Petro fratre dicti Gotcelini haere-
ditarie redemit, ipsi jam dicto Gotcelino dimitteret et conferret ad vitae suae tempora sub
censu annuo possidendas. Venerabilis itaque d. Theodericus, praepositus supradictus, maturo
habito consilio, consensu et bona voluntate totius conventus ecclesiae supradictae plenius
annuente, praedictas duas curias sic unitas cum agris, pratis, hominibus, judicio et omnibus,
quae ad dictas duas curias sive bona de jure pertinere noscuntur, praeter silvam, pomerium
et insulam majorem et praeter parochiam cum omnibus appenditiis suis et juribus et praeter
unam aream cum suis agris, quam dictus d. praepositus pro silvae suae custode reservavit,
ibidem dicto Gotcelino, concivi nostro, dimisit et contulit ad vitae suae tempora. possidendum
adhibitis conditionibus subnotatis, scilicet quod ipse Gotcelinus singulis annis a data prae-
sentium dicto d. praeposito et suae ecclesiae supradictae dare debet et tenetur in censu
VII sex. gros. den. prag. terminis infrascriptis, videlicet in festo b. Georgii quartam dimi-
diam sexagenam et in festo b. Martini quartam dimidiam sexagenam. Quem censum si in
terminis praemissis integraliter non persolverit, statim sequenti die in XXX grossis monetae
praedictae, poenae nomine, punietur; et si infra XIV dies inmediate sequentes poenam cum
censu non persolverit, XXX gros. poenae iterum subjacebit, et sic de tertia poena fiet, si
negligens fuerit inventus, et ex tunc praepositus supradictus vel sui successores, qui pro
tempore fuerint, tam pro poenis, quam pro censu in dictis bonis impignorandi liberam pote-
statem habebunt, omni rebellione seu contradictione cessante. Praeterea compromissum est
in contractu conventionis praedictae, quod dictus Gotcelinus censum praedictum dicto d. prae-
posito et suis successoribus singulis annis sine diminutione solvere debet et tenetur terminis
supradictis, omnibus eventibus et casibus adversis omnino exclusis, excepto, quod absit, si
princeps extraneus terram seditiose intraret et dicta bona cum bonis provincia√© adjacentis
omnino destrueret, tunc illo anno dictus Gotcelinus a censu liber erit. Si vero pars dictorum
bonorum destructa fuerit, aliqua. parte illaesa manente, de parte non laesa censum dabit,
juxta quod dampni quantitatem aestimaverint homines fide digni. Praesentibus inseri est
provisum, quod dictus Gotcelinus cum pomerulo serusorum, quod prius habuit, partem silvae
adjacentis sibi distinctam, insulam etiam ultra Egram ibidem et insulam parvam jacentem
in Egrae fluvio suis usibus vendicabit. Ceterum piscari et piscium clausuras, quae vach
vulgariter vocantur, facere potest in fluvio Egrae in latum et in longum, sicut ad supradicta.
bona de jure pertinere videtur, sed in lacubus ibidem sine praesentia praepositi vel sui
nuntii piscari non debet, et quidquid deus ibi administraverit, medium per nuntium praepositi
in claustrum mittet et sibi medium reservabit. Item d. Theodericus praepositus supradictus

 

