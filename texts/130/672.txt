664 Emler, Regesta. Bohemiae

citatum Azonem, Mediolani regulum, ut una cum Gibellinis sociis in Ludovici Bavari obse-
quium traheret imperialis nominis tuendi specie, productis etiam eiusdem ad Azonem literis
datis Lucemburgi IV. Julii addit]:

Ac insuper praefatum ducem Austriae, qui obedientes praefato Bavaro ut vir catho-
licus impugnabat, revocasti ab ipso proposito, eiusque Davari privati iure, si quod sibi ex dicta.
electione quaesitum fuerat, ac de diversis haeresibus condemmati stipendiarium et subditum
effecisti, Nec his contentus quasi cursorem seu praecursorem et mediatorem inter dictum Ba-
varum et civitates obedientes ecclesiae ac alios devotos ecclesiae te constituens devotos ipsos
ecclesiae a devotione retrahere ac ut ipsum haereticum in suum regem et imperatorem reci-
perent, non absque gravi dei offensa contemptuque s. ecclesiae ac tuo et ipsorum grandi peri-
culo, procurare nimium temere praesumpsisti. Et non solum haec in Theutonia attentasti, sed
etiam tuos nuncios, videlicet Thomam de Septemfontibus et Simonem Philippi et magistrum
G. Pichon., ad partes Italiae transmisisti, qui pervenientes Mediolanum Azoni expo-
suere praedicto, quod tu potestatem habebas ipsum Azonem et suos concordandi cum
Bavaro, quod libenter super hoc esses in colloquio eum eodem, quodque ipsos nuncios miseras
de ipsa concordia tractaturos, quibus fuit pro parte dicti Azonis responsum, quod ipse Azo
te non rogaverat de concordia praedicta tractanda, quia cum Bavaro ipse et sui nullam
volebat concordiam, cum de ipso confidere in perpetuum non intendant. Cumque praefati
nuncii ulterius procedentes dicerent, quod concordia taliter fieret, quod Bavarus nec terram
intraret nec ad eam aliquem mitteret, sed quod sibi daretur aliquid annuatim, fuit pro parte
Azonis responsum, quod nec in hoc modo aliquo consentiret. Cumque subiungerent nuncii
antedicti, quod ipsi bene sciebant, quod hoc facere recusabat, quia tractatum pacis nobiscum
habebat; fuit pro parte Azonis responsum, quod nobiscum super pace non habebat tractatum
sed pacem, quia tractatus pacis inter nos et ipsum iam fuerat consummatus.

Confirmantur Azonis dicta de sua cum ecclesia coniunctione pontificis literis, quibus
Bertrandus cardinalis, apostolicae sedis legatus, VIL kal. Dec. certior factus est, Azonem ad
ecclesiae obsequium revocatum auctoritate sedis apostolicae, Romano impcrio principe suo
viduato, Mediolani ac provinciae creatum vicarium sacramento se oratorum opera ecclesiae
devinxisse illius partes adversus Ludovicum tutaturum: poscere auxiliares copias vicissimque
auxilio non defuturum polliceri: denique iussus cardinalis, ut cum Azone firmissimum armorum
foedus eoiret. Exeunte porro anno Azo, Joannes et Luchinus fratres omnibus poenis ac sen-
tentiis solvi iussi sunt, missique ab iis oratores publice professi sunt, ipsos semper fidei
catholicae addictos fuisse omniaque divinitatis et humanitatis Christi mysteria coluisse, atque
exeitandos in corporibus suis ad vitam mortuos, contrariae enim haeresis infamia Mathaeus
vicecomes laborarat, credidisse. Revocatos itaque ad obsequium ecclesiae Azonem ac Medio-
lanenses, cum Joannes, rex Boemiae, ad Ludovici hostis ecclesiae partes traducere niteretur
pontifex illi ob collata a sede apostolica in Lucemburgensem familiam beneficiae ingrati
animi labem obiecit. Pergit enim :]

Profecto, fili charissime, non suffcimus admirari, quis te adeo fascinaverit, quis te
moverit, quod sic matrem tuam s. dei ecclesiam undique persequaris, sic intendas sedule

 

 

