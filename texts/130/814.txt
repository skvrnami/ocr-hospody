806 Enler, Regesta. Bohemiae

ponendas, quia hec excepciones iudicis jurisdiccionem tangunt; et ideo tenent doctores ex-
presse, iudices debere ante omnia decernere, an iurisdiccio sit ipsorum, asserentes hanc cogni-
cionem exercicium iurisdiccionis debere precedere. ltem posito sed non concesso, quod pre-
dicta omnia non obstarent, adhuc dico, vobis nullam fore iurisdiccionem penitus atributam;
cum enim auctore pretore nomine dicti domini Zacharie dicta ecclesia possessa fuisset, ipsa
pars aduersa, que se dicit appellasse, proprie non deferens appellacioni mauu armata cum
suis complicibus ipsam ecclesiam inpugnauit, dictum Zachariam et alios ipsius nomine ab
ipsa ecclesia amouere potencialiter nitebatur, ad quod me ex nunc offero probaturum ad hoc
me per vos petens admitti. Jure enim cauetur, qui non defert proprie appellacioni etc. et
alibi: si appellans aliquid illiciti sua pendente appellacione attemptarit, indignum se facit
appellacionis beneficio et habetur appellacio pro deserta; et sic est in proposito, ergo etc.
ltem ad idem posito sed non concesso, quod appellauerit pars aduersa, adhuc dico vobis,
nullam etc. vt supra, quia appellacione sua pendente aliud illicitum attemptauit, judicium
vetitum adeundo ipsumque subeundo. Ipsa enim appellacione, vt predixi, pendente, ipsa pars
regem nostrum est agressa, qui ad ipsius instanciam causam domino Misnensi episcopo
audiendam commisit, qui episcopus parte mea minime consenciente de causa inquisiuit, vtrum
esset bene iudicata vel ne, et hoc retulit domino regi predicto, cui eciam supplicauerat pars
aduersa, vt partem meam eici ab ecclesia dicta mandaret. Rex vero audito de bono processu
hoc tunc facere contradixit; quod soli, vt predixi, cum suis complicibus temere attemptarunt
et adeundo vetitum iudicium appellacioni renunciarunt, si eciam appellassent, et causam non
inmerito perdiderunt. Item post hoc sunt regem iterum aggressi, sibi cum instancia suppli-
cantes, vt partem meam eici ab ecclesia dicta mandaret, qui rex propter talium preces poten-
cium inportunas hoc fieri litteris suis mandauit certis super hoc executoribus secularibus depu-
tatis, qui ad actum procedentes hoc facere effectualiter nitebantur; si sic, ergo etc. ad quod
me ex nunc offero probaturum ad hoc me per vos petens admitti. Quare peto nomine quo supra
pronunciari per vos virtute excepcionum memoratarum vobis nullam fore iurisdiceionem per
rescriptum per partem aduersam ad vos impetratum penitus atributam ipsumque rescriptum
nullius esse momenti racionibus allegatis partemque meam a vestra iurisdiccione remittentes
ac partem aduersam priori stare iudicio decernentes, et ipsam michi partique mee in expensis
legittimis condempnantes. Has excepciones alternatiue propono, saluis aliis suo loco et tem-
pore proponendis, non astringens me ad probacionem omnium predictorum, sed tantum illorum:
que pro intencione mea partisque mee sufficere videbuntur. Et quemadmodum me supra
optuli ad probandum illas excepciones, que pro mea intencione sufficere videbuntur, ita me
ex nunc offero ad ipsas probandas, ad hoc me per vos petens admitti, vos in meum ipsorumque
dominorum Sebastiani et Zacharie preiudicium non modicum et grauamen quandam inter-
locutoriam in scriptis protulistis in hec verba: Nos Hermannus, dei gracia prepositus ecclesie
Budissinensis, Fridericus, eiusdem ecclesie decanus, et frater Wolfpertus, gardianus fratrum
ordinis Minorum in Budissin, judices a sede apostolica delegati, in causa appellacionis inter-
posite ex parte commendatoris et fratrum hospitalis beate Marie Theutunicorum in partibus
Bohemie et Morauie et Hertnidi, fratris ordinis eiusdem, contra dominum Zachariam, nunc

