540 Enler, Regesta. Bohemiae

1318) 1327, 11 Oct. Avinione.

Johannes papa XXII Johanni, nato clarae memoriae Wenczeslai, regis Boemiae, prae-
posito eccl. Wissegrad. concedit, ut non obstante defectu natalium etiam dignitatem episco-
palem assumere possit. — Ex tenore siquidem petitionis — —- Elizabeth, regine Boemie
illustris, pro parte tua nobis oblate percepimus, quod olim tecum super defectum natalium,
quem pateris, de coniugato genitus et coniugata, quod eo non obstante posses ad omnes
ordines promoveri et ecclesiasticum beneficium obtinere, per sedem apostolicam extitit dis-
pensatum, eumque postmodum in Pragensi, Olomucensi et Wissegradensi Pragensis diocesis
ecclesiis canonicatus et prebendas ac capellam s. Procopii in Antiqua Brunna, cui animarum
cura non imminet, Olomucensis diocesis successive fuisses, alias tamen canonice, assecutus
illosque aliquandiu retinuisses fructus, redditus et proventus percipiens ex eisdem, ac ex eo,
quod preter formam dispensationis eiusdem canonicatus et prebendas ac capellam prefatos
extiteris assecutus et fructus, redditus et proventus perceperas supradictos, te conscientie
scrupulus remorderet, teque super hoc ad gratiam sedis apostolice recurrente tecum, quod
dictos canonicatus et prebendas nulla tamen de dicta capella ob petitionis super hoc pro
parte tua oblate defectum habita mentione posses licite retinere, nec non quod preter eosdem.
canonicatus et prebendas dignitatem uel personatum seu officium cum cura vel sine cura, si

tibi alias canonice conferri vel offeri contingeret, una cum canonicatibus et prebendis eisdem.
libere recipere, predicto defectu ac generalis concilii et qualibet alia constitutione contraria
nequaquam obstantibus, per nostras certi tenoris literas duximus dispeusandum, omnem
infamie et inhabilitatis maculam sive notam in te ex predictorum canonicatuum et preben-
darum ac capelle etiam retentione et mcam, redituum et proventunm predictorum per-
ceptione, quos tibi de gracia speciali misimus et donavimus, adversus te quoquomodo
Obortas de apostolice potestatis Dlenitudino abolendo ac nichilominus carissimi in Christo
filii nostri Johannis, regis Boemie illustris, pro te tunc nobis super hiis humiliter supplicantis
tuisque supplicationibus inclinati tecum, quod eandem capellam uaa cum dictis canonica-
tibus et prebendis ac dignitate, personatu vel officio huiusmodi licite retinere valeres, sepefato
defectu et eisdem ac quibuscumque aliis constitutionibus contrariis nequaquam obstantibus,
de speciali dono gratie per alias nostras litteras duximus dispensandum. Nos igitur sperantes,
quod crescentibus in te nostris et eiusdem sedis gratiis crescent in te merita et virtutes,
ac volentes personam tuam tum propter grandium virtutum tuarum merita et dona multipli-
cium gratiarum, quibus, sicut testimonio fidedignorum accepimus, te dominus insignivit, tum.
etiam ob considerationem eiusdem regine pro te nobis super hoc humiliter supplicantis dono
prosequi gratie amplioris, tecum, quod defectu predicto aliquatenus non obstante ad episco-
palem dignitatem, si ad eam alias canonice te contigerit evocari, licite possis assumi, dum-
modo tunc in subdiaconatus ordine constitutus existas, auctoritate apostolica de speciali gratia.
dispensamus." — Dat. Avinione V id. Octobris, pontif. a. XII*.

Ex autogr. reg. in tab. Vatic. Chytil, Cod. dipl. Mor. VI, 272. — Dudík, Iter Rom. II, 106. Extr.

 

