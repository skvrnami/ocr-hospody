780 Enler, Regesta. Bohemiae

schaft es sei, verkauft vnd porget auf ein tag, vnd daz derselbe tag chuemet, mut man an
dem selben chaufman ein lengcr vrist dar vmb, vnd wil der genant chaufman lenger tag dar
vmb geben, er sol dhein vf slak dar vmb tun, noch dhain gut nach gabe dar vmb nemen. Ouch
welle wir, daz nymant weder golt noch silber, weder guldein noch silberein pfenning ver-
kaufen noch orem sol vf tege, es wer denn, daz ein kaufman oder ein ander man daz golt
oder silber oder di pfenning auz furen wolt auz der stat oder auz dem lant, dem mag man
es wol porgen auf vierczehen tag oder auf wier wochen vnd nicht lenger. Dar zv seint gesaczt
di des warten sullen schepfen der stat ze Prag, di zv der czeit gesworn haben vmb alles
recht, vnd ander czwelf manne, di di selben schepfen zv sich kisen vnd nemen, di auch dar
vmb swern sullen; welch czwen aus denselben schepfen oder aus den selben czwelf mannen
einen besagen bei irem aid, daz er di vorschriben gesecz oder der dhains vberfaren hat vnd
nicht gehalten hat, der sol ein viertail der kaufmanschaft, di er verkauft hat, oder den vierden
pfenning an derselben kaufmanschaft verlorn haben; daz sol gewallen auf di stat vor ein
puze an widerred, vnd davon mag man dem richter der stat [o]uch bescheiden geben von
genad. Es sullen auch di vnterkoufel, di der kaufmanschaft pflegen, ein aid sweren, das [si]
di gesecze alle halten, als vor geschriben stet. Gesehe aber daz, daz ein vnterkoufel am ge-
want oder an der chr[a]meri eim kaufman, wer der wer, dez gehulfig oder zvlegende wuerde,
daz der selbe kaufman di vorgeschriben gesecze oder der dhains vberfur vnd nicht enhilde,
vnd daz derselbe vnterkoufel des vbersagt wurde mit ezwain mannen von den gesworn, vnd
Ob sich derselbe vnterkaufel des nicht enschuldigen mochte mit andern czwain gesworn
mannen, alz vor geschriben ist, derselbe vnterkoufel sol daz puzen also: man sol in bei
seiner czungen an einen haken hengen vf den . . ... an di seule, vnd sol daran hangen
alz lang, bis er sich selber da von loset; es wer denn, daz sich der choufmann oder der
vnterkoufel, der also besaget wirt, des enschuldigen wolt, das mag er tun mit czwain
schepfen oder mit czwain gesworn mannen aus den genanten vier vnd czwainchen, di dar
czv gesaczt sein. Sprechen daz czwen der schepfen oder der gesworn pei irem aide, das
iener, der da besagt wirt, des vnschuldig ist, er sol der puz ledig sein, wer aber daz, daz
einer aus den selben schepfen oder aus den czwelf mannen besaget wurde von den andern,
di dar czv gesaczt sein, vnd dar vmb gesworn haben, vnd daz sich derselbe nicht enschul-
digen mochte, als vor geschriben stet, der sol daz puzen also: er sol daz vierteil oder den
vierden pfenning verlorn haben, vnd sol dar czv iar vnd tag aus der stat sein, er sol di
stat revmen, vnd sol di weil da vor sein an allerlei widerred. Vnd wir geloben daz bei
vnsern trweu an aides stat, daz wir noch vnser dhain vor den selben nicht piten sullen
noch im helfen schullen vor vnserm herren dem chunik noch vor andern fursten noch vor
dhain herren noch vor nyemans anders, er habe denne di vorgeschriben puze geliden.^ â€”
Nach Cristes geburt CCC iar vnd dar nach XXXIII iar an der nechsten mitwochen vor
pfingsten.
E lib. arch. civ. Prag. ab a. 1310 f. 75.

