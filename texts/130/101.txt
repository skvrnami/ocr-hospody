et Moraviae. Annus 1314. 93

contra omnes homines assistemus in suis regnis, dominiis aliis, honoribus et jnribus quibus-
cunque habitis ac juste ac rationabiliter habendis, ultra Rhenum et citra, quandocunque et
quotienscunque fuerit necesse, retinendis et etiam his recuperandis et adipiscendis, quae ad
ipsum et dicta regna et dominia debent et consueuerunt pertinere, ac specialiter omnia.
castra, terras, possessiones, dominia et jura quaecumque, quae unquam possedit divae memoriae
rex Wenceslaus, socer suus, ubicunque fuerint, dum vixit, in partibus Poloniae, Cracowiae,
Misnensi et alibi, ac promittimus et efficiemus pro posse nostro, quod idem rex Boemiae eisdem
pacifice gaudere valeat, et eum in eisdem tuebimur ac ea sibi concedemus in feudum ac defén-
demus. Insuper omnia privilegia sibi et suis praedecessoribus in regnis et dominiis antedictis
conjunctim vel divisim concessa et indulta, omnes gratias, donationes et libertates a regibus
Romanorum seu imperatoribus factas innovamus et presentibus confirmamus. Promittimus
etiam, si contingat ducem Lotharingiae, Brabantiae et Limburgiae, consanguineum dicti regis
Boemiae, decedere, liberis proprii corporis non relictis, quod nos eidem regi Boemiae in
ducatibus antedictis cum eorum juribus at pertinentiis adipiscendis et retinendis sicut pro-
ximiori duci toto posse nostro contra omnes homines assistemus et in omni alio dominio,
in quo successor suus legitimus deberet succedere, et de eisdem ipsum regem infeodabimus
ac omne jus, quod nos ratione imperii possemus petere in dieta successione, eidem regi
Boemiae liberaliter remittemus. Item promittimus, quod nos ipsum regem nec ultra montes
nec citra ad parlamentum vel expeditionem nostram, privatam vel publicam, sine ejus voluntate
ire cogemus ultra privilegia sibi vel suis praedecessoribus a divis Romanorum regibus seu
imperatoribus concessa, nec propter hoc offensam nostram incurret vel indignationem. Item
promittimus, quod ipsum regem Boemiae, nobiles, vasallos, castrenses, ministeriales, cives,
opidanos et quoscunque subditos ecclesiasticos et seculares regnorum suorum et domini-
orum servabimus et tuebimur per sacrum imperium in libertatibus, bonis consuetudinibus
et statutis suis hucusque per eos habitis et usitatis, et quod nullum ex praemissis ad judi-
cium curiae nostrae evocabimus nec evocari permittemus, quamdiu idem rex querulantibus
de eis paratus fuerit facere justitiae complementum. — Item promittimus procurare et efficere
pro posse nostro, quod dux Austriae ommes literas, quas habet, virtute quarum aliquod jus
sibi posset vindicare in regno Boemiae vel ejus appendiuis aut in nobilibus, civibus et
incolis dicti regni restituet, quas etiam vivente domino Henrico, Romanorum imperatore
bonae memoriae, reddere promisit. Item promittimus procurare et efficere pro posse nostro,
quod Rudolphus, dux Bavariae, germanus noster, omnes literas obligationum et promissionum,
quas habet et habuit ab eodem rege et venerabili Baldevino, Trevirensi archiepiscopo, principe
nostro dilecto, sigillis eorum sigillatas, occasione promotionis faciendae de eodem rege Boe-
miae in regem Romanorum, per ipsum ducem restituet. Item cum dux Austriae teneat in
Moravia quasdam terras, videlicet Znomam castrum et oppidum et Boerlicz oppidum cum
eorum pertinentiis pro certa pecuniae summa obligatas, et quaedam pars dictae pecuniae
sit soluta, promittimus dictum ducem ad hoc inducere, ut dictas terras, castrum et oppida
cum eorum universis attinenciis eidem regi restituat mediante summa pecuniae, ut tenetur.
Item promittimus, quod summas pecuniarum promissas et adhuc solvendas nobilibus viris Ger.

 

 

 

