802 Emler, Regesta. Bohemiae

sepedicte domus Theutunice ordinemque suum de omnibus et singulis dampnis nobis per eos
pridem illatis quittos reddimas penitus et sollutos, promittentes pro nobis et heredibus nostris
firmiter et sincere, eos pretextu dictorum dampnorum nunquam impetere quocünque jure
per se vel alios, publice vel occulte. — Dat. in Alto Castro feria III post diem b. Elyzabeth
proxima a. d. MOCCXX: ,

Ex orig. arch. c. r. Vindob. cop. Mus. Boh. — ') Fortasse a. d. MCCCXXXV*.

2061) 1333, 27 Nov. Misnae. *

Hermannus, praepositus eccl. Budissinensis, Fridericus eiusdem ecclesiae decanus,
et fr. Wolfpertus, gardianus fr. Minorum in Dudissin, Johanni papae XXII scribunt de causa
appellationis ratione possessionis ecclesiae parrochialis in Noua Pilzna. — , Vestra scire
dignetur sanctitas, quod, eum nos iuxta mandatum vestrum in causa appellacionis interposite
a diffinitiua sentencia per commendatorem et fratres hospitalis b. Marie domus Theutunice
in partibus Bohemie et Morauie patronos et Hertnidum de Oppauia, fratrem hospitalis eiusdem
Pragensis et Olomuncensis dyocesium, contra dominum Zachariam, nunc regentem ecclesiam
parrochialem in Noua Pilzna Pragensis dyocesis, conuocatis dictis partibus coram nobis pro-
cederemus, pro parte dicti Zacharie plures excepciones fuerunt proposite contra rescriptum.
vestrum de falsa suggestione et suppressa veritate, ex quibus concludebatur, nos non posse
nec debere procedere in dicta causa appellacionis virtute beneplaciti predicti eo, quod, vt
dicebatur, ex ipso nulla nobis iurisdicio tribueretur racione dictarum excecpionum. E contra
pro parte prefati commendatoris et. fratrum. predictorum fuit replicatum, quod non obstantibus
dictis excepcionibus nos posse procedere in eadem causa appellacionis et ante omnia reuocare
innouata et attemptata post dictam appellacionem eo, quod nobis constaret fuisse diffinitum,
appellatum et attemptatum. Hiis et aliis multis propositis per easdem partes de expresso
consensu parcium earundem ad interloquendum super premissis terminum prefiximus finalem,
videlicet crastinum beatorum apostolorum Symonis et Jude. Quo termino veniente dicte partes
coram nobis per suos procuratores admissos comparuerunt petentes, vt interloqui vellemus,
seeundum quod terminüs requirebat. Nos de consilio sapientum interloquendo pronunciauimus,
predictum rescriptum ad nos optentum valere et per ipsum nos posse et debere procedere
in predicta causa appellacionis et ante omnia innouata et attemptata post eandem appella-
cionem reuocare, non obstantibus ionibus predictis, dictum Zachariam in
expensis, quas dicti commendator et fratres fecerant occasione dictarum excepcionum, taxa-
cionem earum nobis in posterum reseruando. A qua pronunciacione pro parte predicti Za-
charie fuit, vt sequitur, appellatum: Cum appellacionis remedium jure testante in oppres-
sorum sit subsidium adinuentum, ideo coram vobis honorabilibus viris et dominis Hermanno
preposito, Friderico decano et fratre Wolfperto, gardiano fratrum ordinis Minorum in Budissin
Misnensis dyocesis, qui vos dicitis esse judices a sede apostolica delegatos in causa appella-
cionis dominorum Cruciferorum, commendatoris prouineialis ac fratrum de domo Theutonica
per Boemiam et Morauiam et fratris Hertnidi de Opawia eiusdem ordinis ex vna et dominum
Zachariam, plebanum in Noua Pilzna Pragensis dyocesis, ex altera parte vertente, ego Andreas,

 

 

