et. Moraviae. Annus 1332. 751

dem stul ze Rom erwerben mugen vber die sipteil, die zwischen in ist, vnd sullen ouch daz
werben, so wir beste mugen an allen argen list. Mochte wir ez aber in der vrist Ã© erwerben,
so mag man sie ouch 6 ze samen legen. Geschehe des allez niht, so sulle wir der cheiser
die vorgenanten junchfrowen Annen, swenn sie vnser swager, der chunig, nach der vorge-
nanten vrist vordert, dar nach in vier wochen den Rein zetal antworten gen Pingen oder gen
Chobelentz oder eingen Beheim gen Tachow oder hintz dem Ellenbogen, sweders er wil.
Wir chunig Jobans sullen ouch vnsrer tochter Annen geben zehen tousent schok pfennig
prager montze ze heimstewer, vnd die sullen wir ir geben ouf di zil, als vnser lieber vetter
her Baldwin ertzbischof vnd graf Berthold von Hennenberch vns heizzent. Ez sol vnser des
cheisers sun, markgraf Ludowig von Brandenburch, der vorgenanten vrowen Annen geben ze
widerlegung zehen tousend schok pfennig prager montze vnd sol si der richten, nach dem
der hyrat geendet wirt, in iares vrist in der mark ze Brandenburch ouf den sieten Franken-
fort, Struzperch vnd Munichperch vnd daz darzu gehoret. Darzu sol er sie nach seinen eren
bemorgengaben. Swenn ouch der vorgenant markgraf selber gelobt vnd gesworen hat den
hyrat ze vollfueren vnd sein brif dar vber gibt, so sullen wir der cheiser des geduldes ledik
sein von dem hyrat, daz man vns dar vmb nicht manen soll, wann er ze seinen tagen chomen
ist, doch sullen wir ez furdern an allez gewerde. Ez ist ouch zwischen vns geteidingt, daz
wir chunig Johans schaffen vnd zvbringen sullen, daz die stet vnd gut ze Lamparten, die
von dem cheiser vnser pfant sint, tun vnd vollfueren allez, daz wir tun sullen nach den
brifen, die dar vber gegeben sint, und sol daz geschehen zwischen hie vnd virtzehen tag nach
dem ostertag, der schirist chomet. Geschehe das nicht, so sullen die stet vnd gut dem
cCheiser an allez get ledik sein. Wir chunig Johans sullen ouch dem cheiser oder seinen
boten die vorgenanten stet vnd gut wider ze losen geben, als die brif sagent, di vor dar
vber gegeben sint, vnd sol ouch der pfening weren ze Venedi in aller der weise, als man ze
Trient getan solt haben. Wir der cheiser sullen ouch schaffen, daz alle die lauet (sic), die
ze Lamparten in steten vnd ouf dem lande mit dem chunig von Beheim gewesen sint, gantz
sun vnd friuntschaft haben an allez geverde. Wir der chunig geheizen ouch, daz wir die
selben stet vnd gut ze Lamparten niht versetzen sullen weder dem babst noch dem chunig
von Frankrich noch anders yemant von irn wegen. Wir der cheiser sullen dem chunig von
Beheim ouf die von Berne nieht beholfen sein und sol vns ouch dar vmb niht manen, wir
wollen ouch in wider den chunig nicht beholfen sein, sunder sullen wir sie friuntlich weisen
mit vnsern brifen vnd botschaften, daz si im widergeben vnd lazzen volgen, daz siim genomen
habent. Wolten si aber des niht gehorsam sein im wider ze geben Prichse die stat vnd
sWaz sie im genomen habent, do mag er si an greifen an allen guten, die si inne habent,
vnd daz sol niht wider vns sein. Wer aber, daz wir der cheiser den von Berne zulegten
vnd beholfen wern, so mag vnser vorgenanter swager der chunig vns manen vnd sullen wir
im tun, als vnser brif sprechent. Ouch schatzen wir der chunig von Beheim, daz wir vnser
lehen von vnsern herren dem cheiser empfahen sullen von virtzehen tag nach dem oster tag,
der schirist chomet, vber ein iar an alles vertzichen, wir mugen sein dann mit seinem guten
willen vnd gunst lenger vberik werden. Wir der cheiser nemen ouz mit namen vnser oheym

