718 Enler, Regesta. Bohemiae

purger gemeinclich der stat ze Prag, bechennen offenbar an disem gewortigen prif, das wir
nach der handwesten, die wir haben von dem seligen genedigen chunik, chvnik Wenczlaben,
vnd nach den genaden, mit den wir vnd vnser stadt vnd auch di Mynner stat ienseit be-
madet sein, des mit verdachtem mut zv rat vorden sein, vnd gemeinclich des vberein ku-
men sein durch der choufleute willen, di vnser pvrger sein, das si gedeihen vnd nicht ver-
derben, das alle geste, die koufleute sein, di ir kaufanschaft zv vns ze Prag bringent, si
sein von Eger, von Regenspurk, von Kolen, oder von wan si sein, das si ir kaufmanschaft
hie ze Prag in vnser ablegen schullen, oder si mugen di verfuren aus vnser stat, ob in das
behegelich sei. Ist aber das, das si funf tag in vnser stat mit der selben kaufmanschaft.
belebent, so sullen si ir kaufmanschaft auf binten vor czwain biderben mannen vnd vor eim
schriber, di wir dar zv kisen vnd seczen; vnd wen daz geschiht, so mugen di selben kauf-
leute di kaufmanschaft aus vnser stat mit nichte verferen. Gesehe des nicht, so sullen di
genanten kaufleute drei march silbers zv puze geben au wider red, vnd dennoch sullen si di
kaufmanschaft aufbinten, alz vor geschriben stet. Dar nach sullen die genanten kaufleute, di
geste seint, irev kaufmanschaft niht verborgen den andern gesten in vnser stat, svnder si sullen
verkaufen di selbe kaufmanschaft vnsern purgern Pragern vnd andern purgern aus andern
steten, di zv Behem vnd zv Merhern gesessen sint, di irev losung gebent vnd recht tvnt, di
iren steten zv gehornt und gewoinlich sint. Gescheh aber des nicht, so sol der gast, der
da verkauft, vnd auch der gast, der da kauft di selben kaufmanschaft, die genanten puz
leiden, iczlicher sol drei march silbers geben an wider red, vnd der kauf, der da geschehen
ist zwissen in, sol ab gen, vnd sol nicht kraft haben, vnd gweme der geste dheiner hin
vnd das ander hie belib, der der da beleibt, sol die genanten puz zwispillen; er sol VI march
silbers geben. Darnach sol dhainer wirt, der vnser purger ist, der der geste, der chaufleute
pfligt, in seinem houze chainerlei chaufmanschaft wider seine geste kaufen. Gescheh aber
das, so sol iczlicher sechs march silbers ze puze geben an wider red, vnd derselbe kauf
sol abgen vnd sol dhain kraft haben. Wer aber daz, daz der purger dhainer auz vnser
stat oder auz iener stat beschuldigt wurde von czwain getrwen biderben mannen, daz

geselschaft mit seinen gesten gehabt hette am kaufen oder am verkaufen der chafsuschaft,
es mag der selbe purger, der also beschuldiget wirt, zwen getrwen biderbern mannen, daz ie
der man auf hundert march silbers habe, zv sich nemen, vnd svllen mit im swern, daz er
dhain gesellschaft mit seinen gesten gehabt hette. Vnd wer daz, daz sich der selbe purger
also beschuldigter mit zwain getrwen biderben mannen der schult nicht enschuldigen mohte,
so sol er zehen march silbers ze puze geben vnd sol des einen ayd swern, daz er dhain ge-
selschaft mit den gesten nymmermer haben soloder welle. Dar noch soldhain purger weder
aus vnser stat, noch aus iener stat dhainerlei kaufmanschaft von einem purger von Flan-
dern oder von Wenedi oder aus andern landen in vnser stat oder in iene stat fueren vnd
ringen, di er antvorten welle eim purger auz vnser stat oder aus iener stat, er habe
denne einen prief der gezevgnusse von iem purger auz ienen landen, daz er di kaufman-
schaft seinem wirt her ein in vnser stat oder in iene stat gesant habe. Wer aber daz, daz
der purger dhainer aus vnser stat oder aus iener stat dhainerlei kaufmanschaft an sulchen

