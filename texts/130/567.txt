et Moraviae. Annus 1328. 559

prout ad nostrum spectat officium, committentes.* — Dat. Prage in curia episcopali a. d.
MCCCXXVIID, nonis Mar.
Ex orig. bibl. Prag. cop. Mus. Boh.

1496) 1328, 10 Mart. Pragae.

Johannes, praebendarius s. Georgii in castro Pragensi, praedium suum in villa Otwogecz
ecclesiae s. Georgii donat, — ,Predium meum in villa Ofwogecz situm, quod emi a discretis
viris Theoderico et Luderio fratribus pro septuaginta septem sexagenis gr. pragensis monete,
que pecunia michi de bonis paternis et maternis prouenit, de quo quidem predio soluuntur
annis singulis sexagene sex grossorum eorundem, cum omnibus suis pertinenciis pro remedio
anime mee et parentum meorum predicte ecclesie s. Georgii dedi, tradidi et donaui ac pre-
sentibus do, trado et dono pure, libere, simpliciter inter viuos ac irreuocabiliter iure pro-
prietatis perpetue possidendum, sic quod ego dum vixero, et hii, qui in prebenda sev capel-
lania, quas nunc habeo, successerint, percipiant predictum censum et ipsum in parentum
meorum anniuersariis atque meo, postquam me mori contigerit, sic expendant, inprimis in
anniuersario patris mei Dobrziemili bone memorie dabo, quamdiu vixero, et mei successores
dabunt, qui pro tempore fuerint, dominabus in conuentu triginta grossos predictos, petens
easdem, vt legant vigilias, et missam, quod in conuentu legatur, procurabit, offerens presbi-
tero vnum grossum, quatuor aliis presbiteris pro quatuor missis legendis duos grossos, matronis
vnum grossum, campanatoribus vnum grossum, pauperibus pro pane in foribus ecclesie vnum
grossum; in anniuersario autem matris mee Vawrzene felicis recordacionis triginta sex grosos,
vt in anniuersario predicto est expressum, similiter dispensabunt, in anniuersario vero meo
domine abbatisse quatuor grossos, ceteris vero dominabus in conuentu per duos grossos,
dominis presentibus vigiliis, misse et commendacionibus per duos grossos et eorum vicariis
presentibus in eisdem per vnum grossum, presbitero ebdomadario duos grossos, vt procuret
missam cantandam, sex presbiteris pro sex missis legendis tres grossos, matronis duos
grossos, campanatoribus vnum grossum, pauperibus in foribus ecclesie pro pane vnum
grossum; item in anniuersario dedicacionis capelle sancte Marie dominis et eorum vicariis
presentibus per vnum grossum, reliquos vero denarios et fructus, qui de ipso predio vltra
predictam expensam prouenient, michi in huiusmodi prebenda sev capellania succedentes pro
se suisque vsibus reseruabunt. Si autem in execucione et explecione predictorum negligens
fuerit, rogo pro dei nomine dominam . . abbatissam, que pro tempore fuerit, quod ipsos ad
explendum conpellat vel de consilio dominorum committat alteri, qui sibi comissa expleat
diligenter." — Sigilla Sophiae abbatissae et ipsius ecclesiae sancti Georgii atque Johannis,
praebendarii supradicti. — ,Nos quoque Sophia, diuina miseracione abbatissa, Catherina prio-
rissa, Ludca custrix totusque conuentus monasterii predicti vice et nomine nostro et preben-
dariorum sev capellanorum nostrorum ac ecclesie nostre predicte recipimus prefatum predium
eo iure et modo, vt dictum est." — Act. et dat. in castro Pragensi a. d. MOCCXX VIII
feria V in media quadragesima.

Ox orig. arch. c. r. aul. Vienn. — Hammerschmidt, Hist. mon. S. Georgii in castro Prag. p. 93. Extr.

 

 

