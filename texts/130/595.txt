et Moraviae. Annus 1328. 587

altariste dicti altaris sancte Marie committere pro eo, quod ad ipsam dicendam est alias
obligatus, et si committeretur, diuinus cultus, qui augeri, non minui debet, minueretur. Erit
autem hec missa: ,Salue facta patrona* et non alia, in qua tres tantum collecte debent dici,
prima de domina ,Concede nos famulos," secunda de patronis ,Propiciare nobis*, tercia pro
viuis et defunctis, , Omnipotens sempiterne deus, qui vivis," et non plures collecte debent adiungi,
nec minui, adiecto tamen hoc, quod infra aduentum domini vsque ad natiuitatem Christi
missa , Rorate celi* cum collecta, ,Deus qui de beate," cum duabus collectis sequentibus, scilicet
de patronis et viuis et defunctis non aliis additis, nec istis minutis, vt supradictum est,
debet decantari. Item ordinauit predictus Lupus, sacrista Pragensis, vt predicti presbiteri
et successores eorum de bonis antedictis dent et obligati sint de iure dare et distribuere
pauperibus ante fores ecclesie pro sex paruis denariis de pane omni die per circulum anni
in perpetuum, et hoc quilibet presbiter predictus et successor suus faciet in sua septimana.
Si autem predicti presbiteri vel successores eorum antedicta onera non expleuerint, quod
absit, eo facto cadant a iure eorum, ita quod domini canonici Pragensis ecclesie habeant
auctoritatem eos remouendi et alios sacerdotes in locum eorum substituendi et predicta bona.
eis conferendi. Ceterum idem Lupus sacrista disposuit atque ordinauit per successores suos,
sacristas Pragenses, qui pro tempore fuerint, in perpetuum debere et teneri de iure dare
unum pragensem grossum duobus campanatoribus in ecclesia Pragensi, omnibus diebus
dominicis per circulum anni in perpetuum, quorum septimana erit, pro laboribus eorum,
quia tenentur pulsare omni di mane in aurora diei ad predictam missam beate virginis
vnam campanam, que consuevit pulsari per circulum anni signum dando missam cantandi,
et hoc faciet sacrista Pragensis et successores sui de bonis in Przieboy, que bona Lupus
sacrista predictus legauit et donauit specialiter sepulchro sancti Wenezeslay, ita vt sacrista
et successores sui teneant et predictum grossum dent et alia onera expleant, sicut in alio pri-
uilegio continetur. Ad solucionem autem pecunie predicte, que est quatuor clericis deputata
et campanatoribus pro rata temporis soluenda, capitulum dictos presbiteros et sacristam ha-
bebit choercere, et quia predicte misse institucio facta existit et nostre ecclesie honesta ac
salutifera uiuis et defunctis, eam presentibus de vnanimi nostro omnium consensu tociüsque
capituli ecclesie Pragensis approbamus et confirnnamus, — —- volentes nichilominus, quod
altarista vna cum clerico suo predicte beate Virginis, qui nunc est et qui tunc fuerit, in fu-
turum nullum impedimentum prestet misse predicte per se vel per alium, quominus ad horam
predietam et in altari predicto per personas predictas decantetur. Et quid in ipsa oblatum
fuerit, huius medietas presbitero eam cantanti et alia medietas predictis quatuor clericis non
aliis coadiuuantibus eam cantari diriuetur omni impedimento predicti altariste vna cum
clerico suo, qui predicto altari deseruit, remoto. Addentes eciam hoc et volentes, quod
predicti duo presbiteri moderni et futuri, qui tenentur missam predictam cantare, nullam
commutacionem possunt nec debent facere in ecclesia velextra ecclesiam cum aliquo beneficio
curato vel non curato. Quod si aliquam commutacionem facerent vel facere vellent, eo facto
cadant a iure eorum, auctoritatem nichilominus et approbacionem misse predicte et omnium
sibi vel ob ipsam, ut premissum est, ordinatorum, quam habemus virtute administracionis
74*

