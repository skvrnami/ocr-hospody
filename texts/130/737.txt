et Moraviae, Annus 1332. 729

also wer in breche oder strafte, daz der vnserm herren dem kunige tzwey hundert schock
vnde vns dem rate tzweyhundert schok vnde den sachwalden tzweyhundert schok leisten sol
von allem seinem gute, varnder vnd vnuarnder habe, vnerlezzenlichen. So kunde wir den
rat hye vnd vornewen in an disem briefe, daz wir daz tzwischen in gemachet vnde berichtet
haben, nach vnserr gewissen, als wir aller gerechticlichist kunden, daz tzwischen allen dem
tzil vnde velde, daz da von den eingegrabenen steinen obwendik der Badstuben gegen dem
alden Newfange vntz an di vberschare her ab nidwendig dem Schoppenberge gegen dem
Mahensatke ligend ist, ez sein gemessen lehen oder vngemessen, gantz oder tzubrochen, baid
nach des ganzes leng vnd auf hangendes vnd auf ligendes, der gemaine wek vnde di strazze,
di tzwischen den vorgenanten tzweyen gruben, der Badstuben vnd des Schoppenberges, von
den Kutten gegen Petsch da streichet, an dem mitten tayle tzwischen in ein stende vnd
ein ewige marschaide sol sein vnde beleiben veber der erde vnde dor vnder, also was
Obwendik der marschaide aufwert ligend ist vntz an di vorgenanten eingegrabenen steine
gegen dem alden Newfange tzu der gruben, der Badstub genennet, gehoren sol mit vollem
rechten vnd alles, daz geuellet in dem selben tzil, von dem dryttail der vrbore, des schullen
der herre der abt vnd der conuent von Sedlitz des ersten ein halbes tayl vnd des andren
halben tayles ein sechsteil vorbas steticlich auf heben vnd haben an alle hindernusse;
di andren fvnf sechstail des selben halben tayles sol der herre der Pabel mit seiner ge-
sellenschefte auf heben vnde taylen nach recht vnd nach gewonheite; vnd dor nach was
nidwendik der selben marschaide von dem wege vntz an di vorgenanten oberschar tzu nehst
dem Schoppenberge ligende lehen vnde veldes mag gesein, bayde di lenge vnd di praite, daz
sol alles tzu dem Schoppenberg gehoren ewicklichen. Vnd daz drytte tayl der vrbor, daz si
bayderseit angehoret, sol man in drey hawffen taylen; der schullen di herren von Sedlitz
tzwen haw√≠fen gantz aufheben steticlichen vnd der herre der Pabel vnd sein geselleschaft
schullen den dritten hawffen aufheben vnde taylen, als si vnder einander wol wissen ein
gerechtikaite. Ez stet auch an vnserm rate vesticlich tzu behalden, daz vnder in daheine
den andern dehainerlaye schaden tzu schullen tzihen an der vorgenanten taylunge, weder
vber der erden noch dor vnder, sunder wenne daz geschicht, daz di gewerken von der Bade-
stuben oder ir lehenhewer ir stollen oder ir orter vber di marschaide ausgetreiben vntz in
di gepiet des Schoppenberges, oder di von dem Schoppenberge gegen der Dadstuben, ob daz
wol geschicht in gantzem steine, daz sol in nicht schaden an irem rechten, sunder wenn ez
in tzu wissen wirdet, si schullen si tzuhant di oberisten des kuniges marschaidere dor tzu hey-
schen, di schullen in danne di vrborere dor tzu senden vnuertzogenlichen; di selben marschai-
dere schullen danne di marschaide vber der erden an dem vorgenanten mitteltaile des weges
abenemen vnd in di gruben brengen vnd mit rechter mazze vnder der erden einem itslichen
tayle daz sein beweisen; da schullen danne di hutlewte in der gruben vnd ander gesworn
lewte alles, daz man da hewet, nach der selben marschaide beweisunge in der gruben sundern
vnd also vber di erden gesundert brengen, daz an rechter taylunge einem itteslichen gar
geualle daz sein vnd gentzleichen. Geleicher weise sol man auch tuen, wenne ein kriek
entstet, vmb sulche sache gegen der vberschar oder von dannen her gegen dem Schoppen-
92

