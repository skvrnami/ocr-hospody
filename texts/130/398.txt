390 Enler, Regesta. Bohemiae
999) 1324, 2 Jul. Ante montem Silicem.

Heinrich von Kürnthen schliesst einen freundschaftsbund mit kónig Johann von
Bóhmen und verspricht eine seiner tóchter einem der sóhne des bühm. kónigs zur frau zu
geben und bestimmt das heiratsgut für dieselbe. —  Veriehen oc, ,daz wir ze rat worden
sein mit vnsern friunden vnd dienern, einer ewigen friuntschaft mit vnserm swager, dem
edeln graf Joh. von Lutzelburch, vnd besunderlich nemen wellen ze einer elichen hausfrawn
Írawn Beatrix, die geborn ist von Prabant vnd von Luzelburch, vf sand Gallen tak, der naehst.
chumpt, ob man vns si geit vnd antwrt gen Inspruk, als sein hantfest sait, di wir dar vber
haben, vnd suln auch vnserr tóhter einiv, di er genimpt, elichen geben einem seinem sun,
den er hat, an hausvrawen, vnd geben vnserr tohter, die vnsers swagers sun da nimpt, daz
nider lant ze Chernden vnd Chrayn vnd di Marche gar vnd gaenzlich in dem reht, als wir
si inne haben. Wir suln auch daz zu pringen, daz di lantherren in Chernden, vnd die stet
vnserm swager huldigen zu der chind hant. Wer aber, daz wir suene gwinnen, so soll daz
gemaeht ab sein, vnd soll vnser tohter erben als ein ander vnser tohter, ez sei an herzemtum
oder an grafschaft, oder ob si von tüden iht an geuiel, daz sol si auch erben, nach landez
reht als sitlich vnd gwonlich dann in dem lande ist. Vnd wer aber, daz wir niht enwern
vnd nicht sün liezzen, dez got niht enwelle, so solsi di vorgenanten lant erben, vnd swaz si
durch reht mer erben soll an der grafschaft ze Tirol, als ein ander vnser tohter durch reht
erbt, vnd wer daz wir niht enwern vnd abgiengen, vnd auch vnser chinde ze iren tagen
niht chomen wern, so sol vnser swager vnserr chinde gerhab vnd fürmunt sein als lang,
vntz daz si ze iren tagen chomen, daz selb suln wir hin wider seiner chinde sein in dem
selben reht. Di weil aber wir paide leben, so suln wir vnserr lande vnd laeut selber herr
vnd gwaltch sein. Wir veriehen auch mer, daz wir vnser hausfrawn frawn Deatrix weisen
vnd berihten suln in der grafschaft ze Tirol mit vesten vnd mit vrbor vnd mit gewisser
gült X tausent mark Meraner münzze vnd der selben münzz XX tausent mark ze wider-
legunge, vnd auch ir morgengab in demselben reht. Wir veriehen auch, ob vnser vorg. haus-
Írawe sturb an erben, dez got niht geb, so suln die zehen tausent mark vnserm vorg. swager
vnd sein erben wider angeuallen, aber die XX tausent mark, ir widerlegung vnd ir leip-
gedinge, di suln vns vnd vnser erben wider angeuallen; mit irr morgengab mag si tun vnd
shaffen swaz si wil. Wir sueln auch dez gepunden sein, swenn die chinde ze iren tagen cho-
ment, daz si dann zueinander gelegt werden oder vormaln, ob wir sein vberain vnd ze rat
werden, vnd ob wir in der frist nicht wern, dez got niht geb, su suln wir e ze erchenen
geben, welh vnser friunde vnd diener di sache an vnserr stat volführen vnd volenden, als
vor geschriben stet, vnd suln daz tun, so wir naehst zu einander chomen. Vnd ob wir niht
enwern, so suln vnser friunde und diener, den ez enpolhen ist, von vnsern wegen gwalt haben
ze vordern an vnsern swager von Bóhmen, vnd an die, den ez auch von seinen wegen en-
polhen ist, ze volführn vnd ze enden. Wir suln auch gen Inspruk pringen vf den tach, da
di hohzeit sein sol, alle die, der vnser swager von Bóhmen bedarf zu der gwishait vnd zu
der bestaetigunge, vnd daz sol auch er her wider tun, vnd swen wir vf den tach nicht ge-

 

