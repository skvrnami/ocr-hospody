et. Moraviae, Annus 1329. 593

des landes edelingen vad di da zu den Kutten teyl bawen gleych weyss gehalten werden.
Dar vber das vnser vorgenanntenn bergleute ires bawes sich dester stetiglichen vleyssen vnd
zu irme gebaude dester bass ir koste geringen mogen, so verleyhen wir ine auch vnd gunnen
ine des genedigklichen, [dass] si vber alle ir gruben amptleute: beyde bergmeyster, steyger,
schreyber, zimmerleute vnd hutleute setzen sullen, vnd ob sie trege werden vnd vnutz, so
sullen si sie abe setzenn vnd verkeren nach iren eigen willen; aber di selben bergmeyster
getrewlich zu pflegen ires amptes, sullen si des eid sein, das si den eidt thun vnd ent-
pfahen von vnsern vrboren. Dabey haben wir di vorgenanten vnser burger vnd bergleute
mit merer vnser kunigklicher günst zu furderunge amedigricn begabet, nemlich durch vnser
konigklichen nützes willen, der van der selben vnser purger rechtes behaldunge wirt ge-
meret, vnd wollen vnd setzen das vestiglichen von ine zu behalden, da di itzund wesen
Scheppfen an dem jares tage, der nu nehest kunfftig wirdet, eintrachtiglich sich selben sullen
ab setzen vnd nach ire gewissen vnd irem eide, adder di da gefuglich vnd tugende sein, zu
raten gemeynen gutte vndt gemeyne nutze nenwater einss jarss frist zu wurden, sullen kysen
vnd setzen an das scheppfen ampt; dy ordnunge oder vernewunge vud verkerunge der scheppfen
alliriar an dem selben vorgenanten tage vnd der zeyt vnd den sitten derselben kure ewiglich
zu behalten sol kein vnser amptman noch vnser verweser oder pfleger, wie er sei genent,
in den vorgeschrieben dinge keinen gewalt noch keiner hande recht fur bass anzihen, weder
von vnss, weder von keinen anderen noch van vnserss namen wegen, mit worten noch mit
Pbrifen vnserss gesatzten rechtes der vor genanten burger vnd bergleute wider das zu thun,
wir sein so gewerte oder auswesende, so wol wir es mit nichte zu brochen werden. Aber
sie das yedoch, do di scheppfen des tages vnd der zeyt zu hawse sitzen, do keiner wiez ver-
schiben noch vertragen sollen, sunder sie sollen ander leut kyssen vnd erweln also vil, alss
sie bescheiden duncket vnd alss vor ist beschriben, vnd keiner, der van den selben jungen
scheppfen wirt gekorn zu dem scheppf ampt, sol so ubermutig noch so achber sein, das er
sich irer kure icht geturre wider setzen, alss er vnser vngenade vnd di pues, di diselben
vuser scheppfen dar vf setzen, begere zummeyden. Vber das alles thun wir kunth, das wir
vnser getrewen vnd lieben purger vnd pergleute zu den Kutten willig vnd anneme dinst, di
sie vnser achperkeyt biss her beweyset haben vnd auch furbass gethun mugen, haben bedacht
genediglichen vnd haben ine von vnser koniglichen mildigkeyt verlihen vnd geben di frey-
hunge, das alles ir erbe, das si von vnsern lanten oder von andern lantsessen, wie sie sein
genennet, biss her an dise zeyt gekauffet haben vnd hin fur kunfitiglichen gekaufen mugen
* vnd gewunnen, wi vil vnd wass sie des mit in selbes pfluge pawen, das si vnd ir erben vnd alle
ir nachkummen vrey vnd ledig vor allem berenn vnd aller koniglicher Jossunge vnd stewr sullen
besitzen ewigklichen, vnd wollen das vnd gebiten an diesem briefe vestenliche vnd offenbare
gemeiniglichen vnd sunderüchen allenn vnserss kenigreych, es sei ampleuten den anwesenden
vnd den das si dy vnser purger vnd bergleute wider dyse frey-
hunge, di wir ine von vnsern gnaden vnd mit vnsern rechten gewissen haben gethann vnd
gegeben, zu keynen zeyten hernach geturre beswern oder am rechte betrubenn vnd das si
15

 

