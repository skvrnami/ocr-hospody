et Moraviae, Annus 1330. 665

devotos suos a devotione retrahere, et ditioni istius haeretici subiugare. Si enim conside-
ranter attenderes, quam pie erga genitorem tuum praedecessor noster se gesserit, reperies
utique, quod eius favore et suffragio ad fastigium imperialis conscenderit dignitatis. Ipse
quidem fratrem suum tuumque patruum, cui aetas et defectus scientiae repugnabant, in Tre-
virensem promovit archiepiscopum, qui unus est de his, ad quos regis Romanorum electio
assumendi in imperatorem noscitur pertinere, qui quidem electioni suae favorem non modicum
et suffragium praestitit. Quam prompte autem eius electionem admiserit et approbaverit prae-
decessor noster praedictus, te non credimus ignorare; si enim electionem unius episcopi sic
prompte, sic faciliter expedisset, utique satis esset, et sicut a magnis viris audivimus, qui hoc
scire poterant, si per paucos dies admissionem et approbationem electionis huiusmodi distu-
lerant parati, qui se volebant opponere, qui forsan electionem ipsam annis pluribus impe-
dissent. Quinque quoque in suum favorem cardinales ad eum usque Romam associandum
eiusque vice inungendum et coronandum transmittere non ommisit, civitatibus quoque Lom-
bardiae ac Tusciae pro eo sua efficacia scripta transmisit, ex quibus quanta tibi domuique
tuae nedum quoad regnum Boemiae, sed quoad alia non facile numeranda provenerint honores
et commoda, si diligenter attenderes, profecto tu et praefatus archiepiscopus eam non per
sequi sed prosequi sibique assistere vigilanti studio curaretis. De nobis autem, quam benigne
quamque favorabiliter erga tuam magnificentiam nos habuerimus, oblivionem ingratitudinis
matrem non credimus de memoria regia delevisse. Scimus autem, quod inter alios mundi
principes precibus tuis benigne consuevimus exauditionis ianuam aperire.

Adhuc non sufficimus admirari, quomodo, fili charissime, sic famae tuae effectus sis
prodigus, ut homini de diversis haeresibus notoriis publice condemnato sic te possis fautorem
ostendere, statusque sui reprobi et damnati spretis periculis et poenis variis, quibus peri-
culose nimium te involvis, publice te exhibes promotorem. Haec, fili charissime, pro tanto
ante tuae providentiae oculos curavimus ponere, ne nobis, qui tuae curam habemus animae,
silentium ad culpam in districto examine valeat imputari; nec non et quia intensis desideriis
affectamus, ut vias tuas periculosas considerans, ad instar prophetae dicere debeas: Cogitavi
vias meas et converti pedes meos in testimonia tua. Procul dubio periculosum intrasti de-
vium, a quo nisi resipiens ad viam te reduxeris veritatis, ad mortem et poenas aeternas
inferi te deducet. Attende, fili charissime, quod licet humanum sit peccare, perseverare tamen
in malitia debet diabolicum reputari. Noli ergo, quaesumus, hominis conditionem exuere
diabolicamque vestire; quod procul dubio facies, si in coeptis improvide, quod absit, te con-
tigerit perdurare. Etsi te, fili charissime, in tali devio perdurante sancta mater ecclesia
supersedeat quoad dispensationes et alia in te suas effluere gratias, non mireris, quia non
decet eam in tali statu perseverantibus gratias, per quas in eo firmari pertinatius valeat,
elargiri; sed cura, fili charissime, quaesumus, exhibere te sibi devotum filium, et procul
dubio ipsa se tibi piam matrem et benevolam cum omni promptitudine non differet exhibere."
— Dat. XI kal. Octob. pontif. a. XV.

Raynaldus, Ann. eccl. XV, p. 407. — Dudík, Iter Rom. II, 116. Extr.

