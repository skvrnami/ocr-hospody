et Moraviae, Annus 1330. 647

oder mit trinken oder wi er das anders vertut, den sol der stat richter vahen, vnd sul in
di venknusse bringen in den turm vfdi brucke vor das spital, vnd sal in da lan siczen vir-
czehen tag. Vnd swenn der selbe vs der venknusse chomet, wirt der aber vngeraten als
vor, in sol aber der stat richter vahen, vnd sal in an di selbe stat bringen in di venknusse,
das er da selbest sicze vier wochen; vnd tvt es aber me, als er aus chomet, so sol er das
verbuzzen in der selbe venknusse virteil eines iares. Ze dem vierd mal sol er siezen in der
selbe venknusse ein halp iar, ob er des selben pflege; vnd ist denn vngeraten ze dem fvmtmal
als vor, so sol man in in den sak stozzen vnd dertrinken.

Item. Wil aber den selben vngeraten jungen einer frewent dheiner selbe czichtigen,
er mag es wol getvn in der weise, als vor geschriben stet.

ltem. Dar vber, wer der were, der demselben vngeraten jungen, er sei cristen
ader jude, ichte sicht borget, der sal das durch slechtes verlorn haben, vnd sal darvm nimmer
me monen; im sol ouch dhein recht dar vm geschechen. Dar vber sol der selbe das ver-
buzzen, er sol drew schok grozzer pfenninge pragischer geben; vnd ob der selbe furbas dar
vm monet, als oft als er das tvt, so sol er ye das verbuzzen mit drin schocken grozzer pfen-
nigen, oder er muge dar vm ein recht tvn, das er ien nicht gemonet hab; vnd sol allewek
das verlorn haben, das er jenem porget hat.

ltem. Vber das alles, wer des selben vngeraten jungen purgel wirt, den sol man
vaühen vnd seczen ze dem selb in di venknusse in den turm, das er dar inne als lank sicze
als der selb schol siczen schol.

Item. Der buzze aller an den pfenningen sal das dritte teil sein. des richters vnd
di czwei teil der stat.

Item. Dise dink sein beschriben vnd gelautmert an dem nehsten tag nach sand
Veytes tag, an einem sunnabent.

Lib. civ. Prag. ab an. 1310 f. $8. — Róssler, Das Altprager Stadtrecht p. 14.
1657) 1330, 16 Jum. (Pragae).

Gesetz des richters, der schüffen vnd der bürger der stadt Prag über bestrafung der
vngerathenen jungen bürger. — ,Wir Frenczel von Posenpach richter vnd Pillunch, Chuenrat
von Leutmeriez, Mertyn von Eger, Chunrat Ginochsel, Meinhart hern Wolframs svn, Heyrich
hern Dithrichs, Niclaus Wiss, Heynrich von Thaust, Seidl von Peisken, Niclas Rotel, Johel
hern Jacobs svn, Niclas Bohuslabs bruder, Welfel von Posenpach, Wenczlab hern Albrechts
svn vnd Frencezel Tausentmark, schepfen vnd buerger gemeynlich der stad ze Prag, tuen kunt
allen den, di disen brief lesen odir horent lesen, daz wir des zu rate wurden sein, vnd mit
vordachten muet vbir ain komen myt vnsers herren des kuniges willen vm die jungen vnge-
raten buerger ze Prag efc. ut in statuto praecedenti usque: vnd die czwai tail der stad. Czu
vrkunde vnd ezu ainer stetikeit aller dieser dinge hab wir diesen brief lazsen scrieben vnd
vorinsigeln mit der stad ingesigel. Der gegeben ist noch Cristes gepuerd tausend jar vnd
dreuhundirt jar, darnach in dem driessigistem jare, des nechsten sunabencz mach sent,
Vites tage.

Lib. vetust. arch. civ. Prag. p. 56, 57.

