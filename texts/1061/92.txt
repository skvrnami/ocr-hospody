Annus 1359 febr. 14. 91

,swagirs des margraven von Merhern vallen und erben, der unsirs herren des keisirs tochtir
haben wirdet, di er mit unsirn frawen der keisirin iczunt hat odir noch gewynnet und uff
desselben sunes leibeserben, di von unsirs herren des keisirs und unsir frawen der keisirin
tochtir bekomen werden, und uff nymanten andirs in dheynenweis, unschedlich doch der
hochgeborn fürstyn frawen Agnezen, unsirn wirtin, in irem leipgedinge, wann sie alle di
obgenanten fürstentum, — — mit allem nucze haben und besiczen sol nür zu iren lebe-
tagen. Wer abir, das wir mit gnaden gotes eliche leibeserben mannis geslechte gewünnen,
so sullen diselben unsirn erben zu steür der beczalunge sulches geldes, als dem pabst czu
gotes dienste werden sol, czehen tausent sch. gr. pfen. Prag. müneze berichten und be-
czalen, odir di stete Lemberg und Bunczlaw mit wichpilden, vesten, rechten, nüczen und
zugehorungen eynem kunige ze Beheim, der in zeiten wirdit, zu rechten pfande seczen als
lange, uncz das sie di obgenanten czehen tausent sch. genczlich berichten und beczalen
und diselbe bezalunge sullen sie tun für di czehen tausent sch., di unsirn frawen der keisirin
zu. heymstür werden salten (1) nach laut andirn unsirn brive, di wir dorubir geben haben,
und domite sullen denne diselben unsir leibeserben mannis geslechte bei den obgenanten
fürstentumen, herscheften, landen und leuten ungehindirt bleiben. Wer ouch, das wir
eliche leibeserben mannis geslechte nicht hetten und doch tóchtir liezzen, so sullen di ob-
genante unsir liebe genedige frawe und mume odir ires leibes erben, di sie mit unsirm herren
dem keisir gewynnet, odir ob sie nicht erben mannis geslechte hette, der sun unsirs swagirs
des maregraven, der ire tochtir, di sie mit dem keisir hat odir noch gewynnet, zu konschaft
haben wirdet, odir sein erben und erbes erben, di er mit ir hat, ytlichir unsirn tochtir czehen
tausent sch. gr. pfen. geben und sie bestaten noch rechtir gewonheit als geborner fürsten
kindir. Wer auch, das di egenante unsir liebe frawe und mume di keisirin nach unsirs herren
des keisirs tode eynen andirn man neme, wi das auch geschee, und mit demselben kindir
helte, sie weren tóchtir odir süne, di sullen in allen unsirn egenanten fürstentumen,
wo di gelegen sin, nichtes haben in dheinenweis; nür alleyne unsirs herren des keisirs
leibeserben, di er mit der egenanten unsirn lieben frawen und mumen der keisirin hat odir
haben wirdet, di sullen sie erben und besiczen und nymant andirs in der mazze, als von
sunen und von tochtirn dovor begriffen ist. Ouch meynen und wellen wir egenante fürsten
alle drie, das alle brive, di wir vormals enandir geben haben, umb welche sache das sei, in
iren creften bleiben süllen on also vil, als in disen briven doran verkerit ist, und bynamen
sol unsirn des egenanten herczogen Bolken wirtin alles das halden und vollenfüren, das sie an-
gehórit noch laut unsirn und ouch ir selbes brive, di wir und sie doruber geben haben. Und
di obgenanten teidinge und gelubde in alle der mazze, als sie dovor begriflen sint, und
darczu alle andir unsir brive umb alle teidinge und sachen geloben wir alle drie unsirn ytli-
chir dem andirn in guten trewen on geverd ganez stete und unverrukit ze haben und ze
halden und ze volfüren getrewlich on widirsprechin und on allis hindirnuzZ, als verre wir
das on geverd von unsirn geistlichin vatir dem pabst behalden und irwerben mügen. Und
di egenanten gelubde und ir ytliches besundir in allir der mazze, als sie dovor begriffen
sint, geloben wir alle drie in guten trewen on geverd unsirn allir mannen und burgern in
allen unsirn furstentumen, — — den, di nu leben odir noch sin werden in kunftigen czeiten,
das wir sie stete und gancz haben, halden und volczihen wellen, als vorgeschriben ist. Und
darubir haben wir alle drie mit gemeynir willekür zu geczüg und ze gedechtnuzz gekorn di
nochgeschriben unsir bürger und diener: Jacoben von Opull, Niclosen von Lemberg, Peczen
von Richembach, Peczen Swarczen, Peczen Beyer und Johansen Dominik, burger zu
Breslaw, item Niclosen von Syflridow, Niclosen Sachenkirche, Wigiln von Rodstok, Petirn
von Richembach, Thomas von Croschwicz und Niclosen Haneman, burger zu der Swid-
niez, item Niclosen Sybineyche, Hannusen Helwig, Henczil Widman, Niclosen Sydler,
burger zu Lemberg, item Hannusen von Logow, burger ze Stregon mit sulchen undir-
scheide: wer das sache, dar ir eynir odir mer denn eynir diweile abgienge, wi ofite das

  

