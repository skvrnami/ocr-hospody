90 Regesta Bohemiae et Moraviae.

wenn unsir herre der keisir uns dorumb manet seyne tochtir, di er iczunt mit der durch-
leuchten fürstinn, unsir frawen der keisirin, frawen Annen, des egenanten herczogen von
der Swidnicz brüdir tochtir, hat odir di er noch mit ir gewynnet, ob dise stürbe Zu rechtir
elichir konschaft nemen sol on alles hindirnuz ze hant noch der zeit, als sie bedenseiten
sulchir iar werden, das sie zu der heiligen ee greiffen mügen und dis selbe sullen und wellen
wir obgenanten fürsten und herren alle drie odir wer undir uns lebt, ob di andirn stürben
furdern, enden und vollenfüren getrewlich on geverd und mit ganczem ernstlichem fleizze
nach allem unsirn vermügen. Und wer dis sache, das wir der egenante Romischir keisir und
kunig ze Beheim also stürben, das wir eliche leibes erben odir erbes erben mannis geslechte
hindir uns nicht liezzen, so sullen di crone des kunigreich und di lant zu Beheim mit allen
furstentümen, herscheften und zugehorungen uff den hochgeborn Johansen, marckgraven
zu Merhern, den egenanten unsirn lieben brudir vallen und erben, und ob sin nicht were, so
sulln sie nür alleyne uff den seynen sun erben, der unsir tochtir haben wirdit und uff des
selben sunes erben und erbes erben mannis geslechte und di von ir bekomen. Und di marc-
grafschaft ze Merhern mit iren czugehorungen sol werdin den andirn unsirs egenantin
brudirs des marckgraven kinden, also das sie alleweg von der cronen und dem kunigreich
- ze Beheim fürstliches lehen sei, als sie ouch vormals gewesin ist und noch ist, und sol ouch
dovon nimmer empfremdit noch gesundirt werden. Und uff di rede, das di egenante kon-
schaft, di wir unsirn allir drier landen, fürstentumen und herscheften zu frid und ze gnaden
und gote zu lobe und zu dienste geteidinget und gelobt haben, zu einem guten ende bracht
werde, so meynen und wellen wir allesamt von dem pebistlichem stule ior dispensacien
und laube suchen und werben mit guten trewen und mit ganczem steten. ;7e und dorumb
meynen und wellen wir auch zu gotes dienste geben und beczalen Tundirt tausent guldin
Florenczer gewichte, das man sie in gotes dienst wende, wi unsirn heiligen vatir den pabst,
das allirfuglichst und nunczlichest dunken wirdit. Und das egenante gelt der hundirttausent
guldin sol also verrichtet und beczalit werden: sey das sache, das wir den egenanten keisir
sulche czeit geleben, das man di egenante unsir kindir zusampne gibt, so wellen und sullen
wir das vorgeschribne gelt selbir beczalen on alle beswerunge des hercezogen von der Swid-
nicz, unsirs swagirs, und des marcgraven von Merhern, unsirs brudirs, und di selbe be-
czalunge sullen und wellen wir tun von der berne, di man in dem kunigreich zu Beheim ze
nemen pfligt durch sulchir sache willen. Und ob wir von todes wegen abgiengen, so sullen
unsir erben odir erbis erben mannes geslechte, kunige zu Beheim, ob wir di hinder uns
lazzen, diselbe beczalunge tun gleichirweis als wir selbir. Und wir, der egenante maregraf
zu Merhern, geloben in guten trewen on geverd, ob es zu sulcher schulden qweme, das der
egenante unsir herre und brudir, der keysir stürbe, e wenne di egenante kindir zusampne
gelegit würden und also verschiden, das er eliche erben odir erbes erben mannis geslechte
hindir im nicht liezze, das wir denne das egenante gelt an hindirnuzz beczalen wellen und
sullen von sulchir berne, als man umb semeliche sache in dem kunigreich ze Beheim pflegt
ze nemen. Und ob wir nicht weren, so sullen diselbe beczalunge unsir erben und erbes erben
tun der by namen derauz in kunig ze Beheim wirdet. Und wir, der obgenante herczog Bolke
von der Swidnicz geloben in guten trewen on geverd: sey das sache, das wir von gots ver-
henknuzZ also verscheiden, das wir eliche leibeserben mannis geslechte hindir uns nicht
lazzen, das denne di durchleuch. fürstyn und frawe, fraw Anne, Romische keisirin — —
und kunigin zu Beheim, unsir gnedige frawe und liebe mume, und ires leibes erben, di sie
mit unsirm herren, dem keisir dem vorgenanten haben wirdit, unsirn herczogtum, fürsten-
tum, herschefte, land, leute und alle zugehórunge, wo di gelegen sint, di wir iczunt haben
odir mit hilfe gotes fürbas noch gewynnen, erben und besiczen sullen genczlich ungehindirt.
Wer abir, das di egenante frawe di keisirin also verschiede, das sie eliche erben mannis
geslechte mit unsirm herren, dem keisir, nicht hette, so sullen di egenanten unsirn herczog-
tum, — — und alle zugehorungen, als dovor begriffen ist, nür allein uff den' sun unsirs

 

