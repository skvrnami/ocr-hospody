176 Regesta Bohemiae et Moraviae.

ze Znoym und unser peyder convent wir weriechen offenleich — —, daz wir umb allen
widerstoz und umb allen chrig, der gewesen ist zwissen uns und unsern leuten di cze Taswicz,
ez sey umb daz gericht oder umb di wichtrift, umb di wayd oder umb di gemainschaft, ez
sey an wasser oder an gepot, di man aufsecezn schol in dem aygen, umb freyhait oder umb
wandl, daz wir dez alles uns gesatz chaben genzcleich und aller ding mit wolnerdachtem
mut und mit rat weisser leut hinczu den erbern leuten Sygleyn von Gnest und Weicharten
von Lydnicz also, daz di uns beschaiden schulen umb allen chrieg zwissen uns nach got und
recht und nach iren trewen und nach weischait, di in got geben hat. So haben diselben
erbern man gemacht und gesprochen: In dem ersten wort umb daz gericht do cze Taswicz
payderseit zwissen unsern leuten daz dez abpts leut, di do genant sind Newstifiter und
Widmer, umb semplist schult, di si begehen auf der abptissin güt ob si bechumert werden
und begriffen, ez sey umb untzucht oder umb halsgericht, ez sey umb clayn schult oder umb
grozz, wy di sey genant, darumb schol der geschult hat, ein recht leiden auf der wrawen gut,
und ir richter schol gewalt haben daruber ze richten und schol der selben richter haben di
wr, di er begriffen hat pay dem, der geschult hat, aber di wandl, di ir dertailet werden,
schullen gevallen dem abpt; und ob der man, der do geschult hat, hin chumet ob dem gi

unverchumert und nicht begriffen wirt, so schol man im czu sprechen wor seyner herschaft
oder von seinen richter und schol der schuldiger chayner freyung nicht genisen furbas nach
auf des abpts güt nach auf der wrowen güt; wer das man ze hantrechts helfen schol payder-
seyt, als vorgeschriben ist. Und alles das gesprochen und benant ist umb di gericht von der
wrawen wegen, diselben recht gleicher weicz schol haben der abpt und seyn richter auf
seynen gut und auch seyn leut umb allen schult und umb allen wandlung; so haben darnach
di worgenanten erber leut gesprochen umb di waid und umb di wiechtrift und umb allen
gemainschaft cze weld und cze dorf, wy di genant sey, das des abpts leut haben schullen
gemainschaft cze weld und cze dorf an waid, an wasser, an aufgangen, an ingangen, an
Steyg und an wegen, an gassen und an strassen mit irem wiech gleicher weisz als der abptyssin
leut, an so wil, was der erden sey czu der wiechtrift auf der abptyssin gut, di schullen wer
erber man von dem aygen di darezu erwelt werden pey iren trewen schatzen und di selben
erden nach der schaczung schulen cze hant worgelten und widercheren des abpts leut den
leuten, den inczogen wirt an iren erben und schullen darnach di leut aintrechtig seyn an
waid und an wiechtrift und an allen sachen als worgeschriben stet gleichweicz sampt in dem
dorf ein aygenschaft wer und ein herschaft; und ist mer gesprochen durch gemaches willen
ez sey umb spil, umb swert oder umb messer czetragen oder umb anderlay sach, di man
auf dem aygen verplten schol, umb schullich sachen schullen di richter payderseyt sich
weraynen und mit gemainen rat das werpieten auf des abpts gut gleicherweicz als auf den
wrawen gut; md. ist gesprochen furbas ver disen sach und disen schiedung widersprechen
wolden und nicht halden, der schol vervallen und geben dem andern tail zwainczig march
gr. Prag. phen. an alles gericht und an allen widerred. Und das loben wir worgenanten abpt
und worgenant abptyssin mit sampt unsern payder convent, wen ez mit irem rat geschehen
ist und auch nach der schepfen rat payderseyt auf dem aygen und nach rat der erbern leut
Jakobs des Nagenchampf und Fridreichs des Friczen son, purger cze Znoym, stet halden
und unczebrochen und do wider nicht redden nach tuen mit worten nach mit werchen nach
haymlich nach ofen war. Mit wrchund diez briefs der wersigilt ist mit unser payder insigel
und auch mit unsern convents insigel. Und der brief ist geben cze Pruck in dem closter
nach Christs gepürd dreuczehen hundert iar darnach in dem newen und fomíczigisten iar
dez náchsten sontags nach s. Jacobs tag.

rig. perg. cum 2 sigg. Brunae in archivo terrae sign. Louka prem. H 40. — Sig. gecripeteSebdneks

Archi zn ur. a slez p. 111 n. STIL et p. 156 m. 7789/3. — Ed. Brandi, Cod. dipl
108 n. 135. — Extr. Sebánek, L. c. p. 138 n. 787. — HÜ — [L].

 

