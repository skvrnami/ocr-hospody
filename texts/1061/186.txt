Annus 1359 aug. 19.—28. 185

Wir Tycze, Johannis und Chunrad, gebrudere von Salesin, bekennen oflenlich — —,
dass unser dorf Burckharsdorf mit allem dem, das dorzew gehorch, gelegen bei dem dorfe
Czesnik, von aldirs von der kronen des konigreichs zw Behem und von der herschaft zum
Konigsteyne zw rechtem manlehen geruret hat und nach heutigis tag rureth, und han wir
desselbe dorf mit allem seine zugehore von dem allerdurchl. fursten und hern, h. Karl, Ro-
mischen keisser — — und konige zw Behem, — — als von einem konige zw Behem zw
rechtem manlehen entphangen mit aiden, hulden und diensten, als itzlichs manlehensrecht
und gewonheit ist, und han wir auch unsern eigen hern gelobet in guten trewen an aides
stadt getrewe und holde zw sein, sein bestes zw werben und sein ergestes zw wandelen an
allen enden als auch alle dise egenanten sachen wir, unser erben und nachkomen unsern
vorgenanten hern, sein erben und nachkomen, konigen zw Behem, schuldig sein zw thun.
Und aller dieser sachen zw urkunde und ewiger warheit han ich, Tycze, vor mich und durch
bete willen Johanns und Chunrades, mener bruder, dy egenanten ingesigel nicht han vor
sie, mein insigel an diesem wrief gehangen und han wir, gebruder vorgenanten samenthlich
gebeten und bitten an diessem brife Heinrichen von Wssedlitz und Laurentien von Lutitz,
dass sie auch ire ingsigel zw stetiger warheit aller dieser egenanthn sachen an diesen wrief
wollen hengen. Und wir, Heinrich von Wssedlitz und Laurentz von Lutitz vorgenanth, be-
kennen — —., das wir durch bette willen der egenanthn gebruder unser ingesigel zw ewiger
warheit aller diesser egenanther sachen an diesen wrief han gehangen. Der geben ist zw
Pirne nach Cristus geburt dreiczenhundert iar und darnach in dem new und funfzcigisten
iare an s. Bartholomeus tag des heil. zcwelfboten.

c. X V ez. in archivo musaei Nat. Pragae, sectio D.— Cf. Jirecek, Cod. iur. boh. IT 1 p. 469 n.
4e. Cota Spévdéek. — [L].

282) 1359 aug. 28.
De erectione el dolalione altaris ss. Trium regum Egrae.

Ich bruder Friederich von Drifurth, landteommenthur der balley zu Thüringen des
Deutschen ordens unser Frauen von Jehrusalem, und ich bruder Ulrich von dem Róhr,
commenthur zu Eger, und ich h. Hainrich pfarherr daselbst und der convent gemeiniglich
inest zu Eger des ehegenanten ordens veriehen undt thun kundt — —, dass die ersamen

uth, h. Cunradt, etwo plarrer zu Obern münster zu Regenspurg und chorherr zu Alten
p daselbst, und h. Rüdiger, pfarherr zu Albernreuth, und h. Heinrich, pfarherr zu
Thalkirchen, brüder und priester, haben durch gottes willen und ihr seel und all ihr fordern
willen hail und seeligkeit gemacht und gewidmet von neuen den althar, der da heist zu den
Dreyen kónigen, der gelegen ist in der pfarr zu Eger bei der thür, als man von den markt
in die kirehen gehet, also das man alle tag táglich ewiglich und ohn allen abgang halten
und haben soll eine messe ohn geverde von unsers ordens wegen und von der vorgenanten
pfarr wegen auf denselben altar, und darumb das ein priester dieselb arbeit hab derselben
messe zu halten, haben sie uns und unsern orden und der vorgenanten pfarr zu s. Niclaus
zu Eger zu einem rechten widem desselben altars gegeben und unterthan gemacht die
gütter, die darnach geschrieben stehn: zu Oberndorff ein hoff, der da giebt achtzehen kahr,
halb korn und halbs habern, dreissig eyer, ein henne und ein kees, darauf gesessen ist Dithl
zu Oberndorfi, der oberhalb zunechst liegt an Heinrich des Hassenzagels hoff, und ein hoff
in dem dorf zu der Awe, der da gibt neun kahr traides, fünf habern und vier korns und ein
halb pfundt hal., funfzehen ayer und ein kees, darauf siczt Rüdiger in dieser zeit. Wir verie-
hen auch, das wir die vorgenante hóff und die gült von denselbigen innhaben gehabt und
haben von den vorgenanten herrn Cunrathen, Rüdiger, Háinrichen, brüder und priester,
iezundt in den sechsten jahr mit allen gewonheiten und rechten, ehren und nutzen ohn alle

